[
    {
        "type": "title",
        "content": "സ്വർഗ്ഗാരോഹണ പെരുന്നാൾ"
    },
    {
        "type": "heading",
        "content": "സ്ലീബാ ആഘോഷം"
    },
    {
        "type": "prose",
        "content": "(കുർബാന സമയത്ത് ബസ്മൽക്കൊയുടെ ശേഷം മനൊർത്തോ യിൽ നിന്നു കുരിശെടുത്തുകൊണ്ട് എല്ലാവരും കൂടി പള്ളിക്കു ചുറ്റും ആഘോഷപൂർവ്വം സ്ലീബായുടെ എക്ബോകളൊ, കോലോകളൊ ചൊല്ലിക്കൊണ്ട് ഒരു പ്രദക്ഷിണം നടത്തിയ ശേഷം മദ്ബഹായിലൊ, ബീമായിലൊ നിന്നുകൊണ്ട് സ്ലീബാ ആഘോഷം നടത്തുന്നു.)"
    },
    {
        "type": "subheading",
        "content": "കിഴക്കോട്ട് തിരിഞ്ഞുകൊണ്ട് പ്രാർത്ഥന"
    },
    {
        "type": "prose",
        "content": "ശുബഹോ... ബലഹീനരും"
    },
    {
        "type": "prose",
        "content": "/tതൻ്റെ വധത്താൽ മേലുള്ളവർക്കു ശാന്തിനൽകിയ സമാധാനവും തൻ്റെ ബലി സമർപ്പണത്താൽ താഴെയുള്ള വരെ രമ്യമാക്കിയ നിരപ്പും തൻ്റെ സ്ലീബായാൽ വിജാതീ യരെ രക്ഷിച്ച രക്ഷിതാവും തൻ്റെ പുനരുത്ഥാനത്താൽ ഭിന്നി ച്ചിരുന്നവരെ സംയോജിപ്പിച്ച സ്നേഹവും ആയ കർത്താവേ! നിൻ്റെ സ്വർഗ്ഗാരോഹണ ദിവസത്തിൽ ഭൂതല ത്തിലെ കലഹത്തെ ശമിപ്പിക്കണമെ. എല്ലാവിധ ഉപദ്രവ ങ്ങളിൽനിന്നും നിൻ്റെ സ്ലീബായാൽ ഞങ്ങളെ കാത്തുകൊ ള്ളണമെ. ഞങ്ങൾ നിന്നെയും നിന്റെ പിതാവിനെയും വിശുദ്ധ റൂഹായേയും ഇപ്പോഴും എപ്പോഴും എന്നേക്കും സ്തോത്രം ചെയ്യുമാറാകണമെ."
    },
    {
        "type": "subtext",
        "content": "ഹോശൊ.."
    },
    {
        "type": "subheading",
        "content": "മസ്അക്കോനൂസൊ"
    },
    {
        "type": "song",
        "content": "നാഥാ! കരുണാ-സമ്പന്നാ!\nനിന്നുടെ പുനരുത്ഥാനമതും\nനിന്നുടെ സ്വർഗ്ഗാരോഹണവും\nകൊണ്ടാടും പെരുന്നാളുകളിൽ\nനിന്മാനത്തിനു യോഗ്യമതാം\nവചനങ്ങളെ ഞാൻ പാടീടും\nനിൻസ്ലീബായാൽ രക്ഷിതരാം\nപുറജാതികളിപ്പെരുന്നാളിൽ\nസ്തുതിയാൽ കീർത്തിക്കും നിന്നെ\nഞങ്ങളുമർത്ഥിച്ചോതുന്നു."
    },
    {
        "type": "subtext",
        "content": "കുറിയേ…കുറിയേ… കുറിയേ…"
    },
    {
        "type": "subheading",
        "content": "പടിഞ്ഞാറോട്ട് തിരിഞ്ഞുനിന്നുകൊണ്ട്"
    },
    {
        "type": "prose",
        "content": "ഞങ്ങളുടെ മിശിഹാ തമ്പുരാനേ! നിന്റെ പുനരുത്ഥാനത്തിൽ ഞങ്ങൾ സന്തോഷിച്ച് ആഹ്ലാദിക്കുകയും നിന്റെ സ്വർഗ്ഗാരോഹണത്തിൽ ഞങ്ങൾ ആനന്ദിക്കുകയും ചെയ്യു ന്നു. നിന്റെ നിരപ്പും സമാധാനവും ഞങ്ങളിൽ വാഴുമാറാക ണമെ. നിന്റെ സ്നേഹവും പ്രീതിയും ഞങ്ങളിൽ വസിപ്പിക്കണമെ. നിന്റെ സ്ലീബായെ വന്ദിക്കുവാനും നിന്റെ പുനരുത്ഥാനത്തെ ഏറ്റുപറയുവാനും നിൻ്റെ സ്വർഗ്ഗാരോഹണത്തിൽ ആനന്ദിക്കുവാനും ഞങ്ങൾക്കു കൃപ നൽകണമെ. ഞങ്ങളെയും ഞങ്ങളുടെ മരിച്ചുപോയവരെയും നിന്റെ രാജ്യ ത്തിൽ ആനന്ദിപ്പിക്കണമെ. ഞങ്ങളുടെ കർത്താവും നിത്യ ദൈവവുമേ! നിൻ്റെ കർതൃത്വത്തെ ഞങ്ങൾ സ്തുതി ക്കുകയും ചെയ്യുമാറാകണമെ."
    },
    {
        "type": "subtext",
        "content": "മോറാൻവാ............"
    },
    {
        "type": "subheading",
        "content": "(മസ്അക്കോന്നൂസൊ)"
    },
    {
        "type": "song",
        "content": "ഉത്ഥാനത്തിൻ പരമാർത്ഥം\nബോധപ്പെട്ടെല്ലാവർക്കും\nഎങ്കിലുമതിലാ മൂഡജനം\nഹന്ത നിഷേധമുയർത്തുന്നു.\nയൂദജനത്താൽ ക്രൂശിതനോ\nമഹിമയൊടക്കബറീന്നേറി\nഅതുലാഘോഷത്തോടിന്നാൾ\nസ്വർഗ്ഗാരോഹം ചെയ്യുന്നു\nപ്രാർത്ഥനയോടധുനാ ഞങ്ങൾ അർത്ഥിച്ചീവിധമോതുന്നു."
    },
    {
        "type": "subtext",
        "content": "കുറിയേ.... .കുറിയേ...കുറിയേ..."
    },
    {
        "type": "subheading",
        "content": "വടക്കോട്ടു തിരിഞ്ഞുനിന്നുകൊണ്ട് പ്രാർത്ഥന"
    },
    {
        "type": "prose",
        "content": "ദൈവമായ കർത്താവെ! നിന്റെ സ്ലീബായുടെ പാർശ്വ ങ്ങളിൽ മറയ്ക്കപ്പെടുവാനും നിന്റെ പുനരുത്ഥാനത്തിൽ സദ്യ ശ്യരായിത്തീരുവാനും നിന്റെ ഉയിർപ്പിലും സ്വർഗ്ഗാരോഹ ണത്തിലും വിശ്വസിക്കുവാനും നിന്റെ ഏവൻഗേലിയോ നിലെ കല്പനകളെ ആചരിക്കുവാനും നിന്റെ ഇഷ്ടം പ്രവർത്തിക്കുവാനും നിൻ്റെ ന്യായപ്രമാണം അനുഷ്ഠിക്കു വാനും നിന്നെ സ്നേഹിച്ചവരായ നീതിമാന്മാരുടെയും പുണ്യവാന്മാരുടെയും പ്രാർത്ഥനകളിൽ അഭയം പ്രാപിച്ച് സഹായം ലഭിക്കുവാനും ഞങ്ങളെ യോഗ്യരാക്കണമേ. അവ രുടെ അപേക്ഷകൾമൂലം ഞങ്ങൾക്കും ഞങ്ങളുടെ പരേ തർക്കും പാപപരിഹാരം നൽകണമെ. ഞങ്ങൾ നിന്നെയും നിന്റെ പിതാവിനെയും പരിശുദ്ധ റൂഹായേയും ഇപ്പോഴും എപ്പോഴും എന്നേക്കും സ്തോത്രം ചെയ്യുമാറാകണമെ."
    },
    {
        "type": "subtext",
        "content": "ഹോശോ…."
    },
    {
        "type": "subheading",
        "content": "(മസ്അക്കോനൂസൊ)"
    },
    {
        "type": "song",
        "content": "കർത്താവേ! നിൻ ജനതതിമേ\nലാർദ്രത കാണിച്ചീടണമെ.\nതാവകമാമവകാശത്തിൽ\nലേശമജാഗ്രത കാട്ടരുതേ\nനിൻ സ്ലീബായിൻ വൻ കൊടിയാൽ\nക്രൈസ്തവമകുടമുയർത്തണമെ.\nപ്രർത്ഥനയോടധുനാ ഞങ്ങൾ അർത്ഥിച്ചീവിധമോതുന്നു."
    },
    {
        "type": "subtext",
        "content": "കുറിയോ…കുറിയേ… കുറിയേ…"
    },
    {
        "type": "subheading",
        "content": "തെക്കോട്ടു തിരിഞ്ഞുനിന്നുകൊണ്ട് പ്രാർത്ഥന"
    },
    {
        "type": "prose",
        "content": "ദൈവമായ കർത്താവെ! നിന്റെ ഈ സ്വർഗ്ഗാരോ ഹണദിവസത്തെ സ്വർഗ്ഗീയ സൈന്യങ്ങളോടൊരുമിച്ച് പുകഴ്ത്തുവാൻ ഞങ്ങളെ യോഗ്യരാക്കണമെ. ആനന്ദപൂർവ്വം നിന്റെ പെരുന്നാളുകൾ കൊണ്ടാടി നിന്നിൽനിന്ന് നന്മകളും അനുഗ്രഹങ്ങളും പ്രാപിക്കുവാനും ഞങ്ങളെ അർഹരാക്കണമെ. നിന്റെ വിശുദ്ധ സ്ലീബായാലും വിശുദ്ധന്മാരിൽ വസി ച്ചിരിക്കുന്ന നിന്റെ ശക്തിയാലും കോപത്തിന്റെ വടികളും സകല ശിക്ഷകളും ഞങ്ങളിൽനിന്നു നീക്കിക്കളയണമെ. ഞങ്ങൾ നിന്നെയും നിന്റെ പിതാവിനെയും വിശുദ്ധ റൂഹായേയും ഇപ്പോഴും എപ്പോഴും എന്നേക്കും സ്‌തുതിച്ചു സ്തോത്രം ചെയ്യുമാറാകണമെ."
    },
    {
        "type": "subtext",
        "content": "ഹോശൊ."
    },
    {
        "type": "subheading",
        "content": "(മസ് അക്കോനൂസൊ"
    },
    {
        "type": "song",
        "content": "പീഡിതനും രോഗാർത്തന്നും\nസാധുവിനും ധനഹീനന്നും\nഗതിയറ്റോനും വിധവയ്ക്കും\nതുണയായ് നാഥൻ മേന്മയെഴും\nതൻശാന്തിയെയീ ജനതയിലും\nസഭയിതിലും നിവസിപ്പിക്കാൻ\nപ്രാർത്ഥനയോടധുനാ ഞങ്ങൾ അർത്ഥിച്ചീവിധമോതുന്നു."
    },
    {
        "type": "subtext",
        "content": "കുറിയേ..... .കുറിയേ... കുറിയേ.........."
    },
    {
        "type": "heading",
        "content": "ഹൗദ് മാലാഖേ"
    },
    {
        "type": "subheading",
        "content": "കിഴക്കു വശത്തേക്ക്"
    },
    {
        "type": "song",
        "content": "പട്ടക്കാരൻ:-\nദൂതന്മാർ സേ-വിപ്പോനേ!\nഈശാ! നീ പരിശുദ്ധൻ.\nകാബേന്മാർ വാഴ്ത്തുന്നോനേ!\nശക്താ! നീ പരിശുദ്ധൻ\nസ്രാപ്പികൾ കാദീ-ശാർപ്പോനേ!\nമൃതിഹീനാ! നീ പരിശുദ്ധൻ\nപാപികളനുതാപത്തോടൊത്തർത്ഥിച്ചോതുന്നു.\nഞങ്ങൾക്കായ് സ്വർഗ്ഗാരൂഢാ! കൃപചെയ്യേണം."
    },
    {
        "type": "subheading",
        "content": "പടിഞ്ഞാറു വശത്തേക്ക്"
    },
    {
        "type": "song",
        "content": "തീമയർ ഹാലൽ-ചൊൽവോനേ!\nഈശാ! നീ പരിശുദ്ധൻ\nആത്മീയർ ശ്ലാ-ഘിപ്പോനേ\nശക്താ! നീ പരിശുദ്ധൻ\nമണ്മയരാഘോ-ഷിപ്പോനേ!\nമൃതിഹീനാ! നീ പരിശുദ്ധൻ\nവിശ്വാസിനിയാം തിരുസഭതൻ-സുതരർത്ഥിക്കുന്നു.\nഞങ്ങൾക്കായ് സ്വർഗ്ഗാരൂഢാ! കൃപചെയ്യേണം."
    },
    {
        "type": "subheading",
        "content": "വടക്കുവശത്തേക്ക്"
    },
    {
        "type": "song",
        "content": "മേലുള്ളാർ മാ-നിപ്പോനേ!\nഈശാ! നീ പരിശുദ്ധൻ.\nമദ്ധ്യമർ കീർത്തിക്കുന്നോനേ!\nശക്താ! നീ പരിശുദ്ധൻ.\nകീഴുള്ളോർ കൂ-പ്പുന്നോനേ!\nമൃതിഹീനാ! നീ പരിശുദ്ധൻ\nപാപികളനുതാപത്തോടൊത്തർത്ഥിച്ചോതുന്നു\nഞങ്ങൾക്കായ് സ്വർഗ്ഗാരൂഢാ! കൃപചെയ്യേണം."
    },
    {
        "type": "subheading",
        "content": "തെക്കുവശത്തേക്ക്"
    },
    {
        "type": "song",
        "content": "നാഥാ! കൃപചെയ്തീടേണം.\nനാഥാ! കൃപചെയ്യുക കനിവാൽ\nനാഥാ! കർമ്മാർത്ഥനകളെ നീ കൈക്കൊണ്ടും കൃപചെയ്തീടേണം\nദേവേശാ! തേ തോത്രം\nസ്രഷ്ടാവേ! തേ സ്തോത്രം\nപാപികളാം ദാസരിലലിയും മിശിഹാ രാജാവേ! സ്തോത്രം."
    },
    {
        "type": "subtext",
        "content": "ബാറെക്മോർ"
    },
    {
        "type": "prose",
        "content": "പട്ടക്കാരൻ:- സ്വർഗ്ഗസ്ഥനായ ഞങ്ങളുടെ.. ..ഇത്യാദി"
    }
]