[
    {
        "type": "title",
        "content": "പാതിനോമ്പ്"
    },
    {
        "type": "subheading",
        "content": "(പാതിനോമ്പിൻ്റെ ബുധനാഴ്‌ച രാവിലെ പെരുന്നാൾ മുറയനുസരിച്ച് വിശുദ്ധ കുർബാന അനുഷ്‌ഠിക്കുകയും കുർബാന മദ്ധ്യേ “ബസ്മൽക്കോ” ചൊല്ലിയശേഷം തലേ ദിവസം സന്ധ്യാപ്രാർത്ഥനാസമയത്ത് മ്നൊർത്തോയിൻമേൽ നാട്ടിയ കുരിശെടുത്തുകൊണ്ട് കുട കൊടി, ഏവൻഗേലിയോൻ ആദിയായവയുമായി ആഘോഷമായി പള്ളിയുടെ വടക്കേവാതിൽ വഴി പുറപ്പെട്ട് പള്ളിക്കു ചുറ്റും പ്രദക്ഷിണം നടത്തി തെക്കേവാതിൽ വഴി അകത്ത് പ്രവേശിക്കുകയും ചെയ്യുന്നു. തുടർന്ന് ബീമായിലോ മദ്ബഹായിലോ നിന്നുകൊണ്ട് പട്ടക്കാരൻ സ്ലീബാആഘോഷം നടത്തിയശേഷം കുരിശ് പള്ളിയുടെ മദ്ധ്യേ മ്നൊർത്തോ യിന്മേൽ തന്നെ വച്ചിട്ട് കുർബാന പൂർത്തിയാക്കുന്നു.)"
    },
    {
        "type": "heading",
        "content": "പ്രദക്ഷിണസമയത്ത് ചൊല്ലുവാനുള്ള ഗീതം"
    },
    {
        "type": "subheading",
        "content": "(കൂക്കോയോ)"
    },
    {
        "type": "song",
        "content": "സ്ലീബായേ വന്ദിപ്പാനായ് ഹേലേനി രാജ്ഞി\nന്യപപട്ടണമാം റോമയിൽ നിന്നേറുശലേമാർന്നു\n/tയൂദന്മാരേ-ക്കൂട്ടിചൊന്നേവം\n/tകാണിച്ചിടുവിൻ-സ്ലീബാവച്ചൊരിടം\nഞങ്ങൾക്കുണ്ടൊരു പ്രമുഖൻ നീയവനോടാരാഞ്ഞാൽ\nമിശിഹാ തൻ സ്ലീബായമരും സ്ഥാനം കാണിക്കും\n/tഹാലേലുയ്യാ-എന്നവരുര ചെയ്തു."
    },
    {
        "type": "song",
        "content": "അമ്മാനുയേൽ ദേവേശൻ തരുവിൽ തൂങ്ങി\nഇൽശാദായ് തനയൻ വീരൻ തലതാഴ്ത്തി മരിച്ചു.\n/tആത്മം മാത്രം-തരുവിൽ കൈവിട്ടു\n/tനിജസാരാംശം-മേനിയിൽ നിവസിച്ചു.\nവേർപെട്ടാൻ നിസ്സാരമതാം മാനുഷമാം ജീവൻ\nവിലപിച്ചീടട്ടുന്നതനെ ക്രൂശിച്ചോർ യൂദർ\n/tഹാലേലുയ്യാ -കഷ്ട‌മവർക്കെന്നും."
    },
    {
        "type": "heading",
        "content": "സ്ലീബാ ആഘോഷം"
    },
    {
        "type": "heading",
        "content": "കിഴക്കോട്ടു തിരിഞ്ഞുനിന്നുകൊണ്ട്"
    },
    {
        "type": "collapsible-block",
        "title": "പ്രാർത്ഥന",
        "items": [
            {
                "type": "prose",
                "content": "ഞങ്ങളുടെ ദൈവമായ മിശിഹാ, ദീർഘദർശിമാരുടെ തലവനായ മോശയുടെ വടിയുടെ രഹസ്യം നിന്നെ സൂചിപ്പിച്ചു. ഇസ്രായേല്യരുടെ പാളയത്തിന്റെ നടുവിൽ അത് നാട്ടപ്പെട്ടപ്പോൾ രക്ഷാകരമായ നിൻ്റെ സ്ലീബായേയും അത് സൂചിപ്പിച്ചു. ഇപ്പോൾ വിശുദ്ധ സഭ ഇതാ വിശുദ്ധ നോമ്പിന്റെ മദ്ധ്യത്തിൽ അതിന്റെ പ്രജകളുടെ സംരക്ഷണത്തിനും സംവത്സരത്തിൻ്റെ അനുഗ്രഹത്തിനും ഫലങ്ങൾ അനുഗ്രഹിക്കപ്പെട്ട് എല്ലാ ഉപദ്രവങ്ങളിൽനിന്നും ആപത്തുകളിൽനിന്നും സംരക്ഷിക്കപ്പെടുന്നതിനും ശിക്ഷകളിൽനിന്നും കോപത്തിൻ്റെ വടികളിൽനിന്നുമുള്ള സംരക്ഷയ്ക്കും വേണ്ടി ജീവദായകമായ നിന്റെ സ്ലീബായെ ആഘോഷിക്കുന്നു. ഞങ്ങൾ ഇപ്പോഴും എപ്പോഴും എന്നേക്കും നിന്നേയും നിൻ്റെ പിതാവിനേയും വിശുദ്ധ റൂഹായേയും സ്തോത്രംചെയ്‌ത്‌ മഹത്വപ്പെടുത്തുമാറാകണമേ."
            }
        ]
    },
    {
        "type": "heading",
        "content": "പെത്ഗോമോ"
    },
    {
        "type": "prose",
        "content": "ഞങ്ങളുടെ ശത്രുക്കളെ നിന്നാൽ ഞങ്ങൾ കുത്തി മുറിക്കയും ഞങ്ങളുടെ എതിരാളികളെ നിന്റെ നാമംമൂലം ഞങ്ങൾ ചവിട്ടുകയും ചെയ്യും."
    },
    {
        "type": "subheading",
        "content": "(മസ്അക്കോനൂസൊ)"
    },
    {
        "type": "song",
        "content": "സൗഖ്യം പിത്തളസർപ്പത്തെ\nവീക്ഷിച്ചോർക്കുളവായതു പോൽ\nസ്ലീബായേ നതി ചെയ്യുന്നോർ\nരോഗാപശമനം നേടുന്നു\nകരുണാസാഗരമാം നാഥാ!\nപ്രാർത്ഥിച്ചടിയാരോതുന്നു. കുറിയേ... കുറിയേ....കുറിയേ...."
    },
    {
        "type": "heading",
        "content": "പടിഞ്ഞാറോട്ട് തിരിഞ്ഞുനിന്നുകൊണ്ട്"
    },
    {
        "type": "collapsible-block",
        "title": "പ്രാർത്ഥന",
        "items": [
            {
                "type": "prose",
                "content": "ഞങ്ങളുടെ ദൈവമായ മിശിഹാ! ഞങ്ങൾ നിഗളത്തിൽനിന്നും പ്രശംസയിൽനിന്നും വെടിപ്പാക്കപ്പെട്ട് നിന്റെ വിശുദ്ധന്മാരായ ദീർഘദർശിമാർ മുഖാന്തരം സൂചിപ്പിക്കപ്പെട്ടിട്ടുള്ള നിന്റെ വിശുദ്ധ രഹസ്യങ്ങളുടെ സ്മരണയെ അനുഷ്ഠിപ്പാൻ ഞങ്ങളെ യോഗ്യരാക്കണമേ. ജീവദായകമായ നിൻ്റെ സ്ലീബായുടെ രക്ഷാകരമായ അടയാളം ഞങ്ങളുടെ ഹ്യദയങ്ങളിൽ സ്ഥാപിക്കണമേ. അതിനെ ദർശിക്കുന്നതിനാൽ ഞങ്ങളുടെ മനസ്സ് വെടിപ്പാക്കപ്പെടുകയും അതിനെ വന്ദിക്കുന്നതിനാൽ ഞങ്ങളുടെ വിചാരങ്ങൾ വിശുദ്ധമാക്കപ്പെടുകയും ചെയ്യുമാറാകണമേ. സർവ്വ ദുഷ്ടഗണങ്ങളും ഞങ്ങളിൽനിന്നു ഓടിപ്പോകുമാറാകണമേ. നിന്റെ സ്ലീബായുടെ അടയാളത്താൽ വഞ്ചനയുടെ ആത്മാക്കൾക്കെതിരായി ഞങ്ങളെ ഭീകരന്മാരാക്കിത്തീർക്കണമേ. കർത്താവേ! ഞങ്ങൾ നിന്നേയും നിൻ്റെ പിതാവിനേയും വിശുദ്ധറുഹായേയും ഇപ്പോഴും എപ്പോഴും എന്നേക്കും വന്ദിച്ചു പുകഴ്ത്തുമാറാകണമെ. ഹോശോ....."
            }
        ]
    },
    {
        "type": "heading",
        "content": "പെത്‌ഗോമോ"
    },
    {
        "type": "prose",
        "content": "അവനിൽ സൂക്ഷിച്ച് അവനിൽ ശരണപ്പെടുവിൻ നിങ്ങൾ ലജ്ജിക്കേണ്ടി വരികയില്ല."
    },
    {
        "type": "heading",
        "content": "(മസ്അക്കോനൂസൊ)"
    },
    {
        "type": "song",
        "content": "നോമ്പിൻമദ്ധ്യേ ജീവദമാം\nസ്ലീബായിൻ വിജയപതാക\nനൽകിയ രക്ഷാകരനേ! നി-\nന്നവതാരം വിസമയനീയം\nകരുണാസാഗരമാം നാഥാ!\nപ്രാർത്ഥിച്ചടിയാരോതുന്നു. കുറിയേ... കുറിയേ.. കുറിയോ,"
    },
    {
        "type": "heading",
        "content": "വടക്കോട്ടു തിരിഞ്ഞുനിന്നുകൊണ്ട്"
    },
    {
        "type": "collapsible-block",
        "title": "പ്രാർത്ഥന",
        "items": [
            {
                "type": "prose",
                "content": "പൂർവ്വിക ദീർഘദർശിമാരാൽ സൂചിപ്പിക്കപ്പെട്ടവനും പാളയമദ്ധ്യത്തിൽ നാട്ടിയ പിത്തളസർപ്പം മൂലം മോശ ദൃഷ്ടാന്തപ്പെടുത്തിയവനുമായ ദൈവമേ! നീ സ്ലീബാമേൽ ഉയർത്തപ്പെട്ടപ്പോൾ നിന്നെ ആരാധിക്കുവാനായി സൃഷ്ടികളെ നീ ആകർഷിച്ചു. ഫെറഓനെയും ആമാലേക്കിനേയും നീ നശിപ്പിച്ചു. കർത്താവേ! നിൻ്റെ സ്ലീബായുടെ പാർശ്വങ്ങളിൽ ഞങ്ങളെ മറച്ചുകൊള്ളണമേ. കർത്താവേ! അബാർ രാജാവിന്റെ അപേക്ഷകേട്ട് വേദനകളിൽനിന്നും രോഗങ്ങളിൽനിന്നും അവനു സ്വസ്ഥതനൽകിയതുപോലെ ബലഹീനരും പാപികളുമായ നിൻ്റെ ദാസരാകുന്ന ഞങ്ങളുടെ നോമ്പും പ്രാർത്ഥനയും കൈക്കൊണ്ട് നിന്റെ സ്ലീബായാൽ ഞങ്ങളുടെ മുറിവുകളെ സുഖപ്പെടുത്തണമേ. ഞങ്ങളുടെ കർത്താവും ഞങ്ങളുടെ നിത്യദൈവവുമേ! നിന്റെ കരുണയാൽ ഞങ്ങളുടെ കടങ്ങളും പാപങ്ങളും പരിഹരിക്കണമേ."
            },
            {
                "type": "subtext",
                "content": "മോറാൻ.."
            }
        ]
    },
    {
        "type": "heading",
        "content": "പെത്ഗോമോ"
    },
    {
        "type": "prose",
        "content": "എതിരാളികളിൽനിന്നു ഞങ്ങളെ രക്ഷിക്കുകയും ഞങ്ങളുടെ ശത്രുക്കളെ ലജ്ജിപ്പിക്കുകയും ചെയ്തവൻ നീയാകുന്നു."
    },
    {
        "type": "heading",
        "content": "(മസ്അക്കോനൂസൊ)"
    },
    {
        "type": "song",
        "content": "ദുഷ്‌ടാത്മാവോടടരാടാൻ\nശക്തി നരർക്കില്ലാത്തതിനാൽ\nനോമ്പും ജീവസ്ലീബായും\nനാഥൻ നമ്മൾക്കായ് നൽകി\nകരുണാസാഗരമാം നാഥാ!\nപ്രാർത്ഥിച്ചടിയാരോതുന്നു. കുറിയേ.... കുറിയേ....കുറിയേ ...."
    },
    {
        "type": "heading",
        "content": "തെക്കോട്ട് തിരിഞ്ഞുനിന്നുകൊണ്ട്"
    },
    {
        "type": "collapsible-block",
        "title": "പ്രാർത്ഥന",
        "items": [
            {
                "type": "prose",
                "content": "പിത്തളസർപ്പത്താൽ സൂചിപ്പിക്കപ്പെടുകയും ഉപമിക്കപ്പെടുകയും ചെയ്ത മിശിഹാതമ്പുരാനേ! നിന്നോടു ഞങ്ങൾ അപേക്ഷിക്കുന്നു. പാപത്തിൻ്റെ മരണകരമായ വിഷം ഞങ്ങളിൽനിന്ന് നീക്കിക്കളഞ്ഞ്, സാത്താൻ്റെ ദംശനങ്ങളിൽനിന്ന് ഞങ്ങളുടെ ആത്മശരീരങ്ങളെ സുഖപ്പെടുത്തണമേ. ആ പിത്തളസർപ്പം അതിൽ ദൃഷ്ടിയുറപ്പിക്കുന്നവരെ സുഖപ്പെടുത്തിയിരുന്നതുപോലെ കർത്താവേ! ഞങ്ങളുടെ ദൃഷ്ടി നിന്നിലും നിന്റെ സ്ലീബായിലും പതിഞ്ഞിരിക്കുന്നതിനാൽ ഞങ്ങളുടെ വേദനകളെയും രോഗങ്ങളെയും സുഖപ്പെടുത്തണമേ. ഞങ്ങളുടെ കണ്ണുകൾ നിങ്കൽ പതിഞ്ഞിരിക്കുന്നു. ഞങ്ങളുടെ ശരണവും പ്രത്യാശയും സദാ നിന്നിൽ പ്രതിഷ്ഠിച്ചിരിക്കുന്നു. ഞങ്ങളുടെ ജീവൻ്റെ രക്ഷിതാവും ഉദ്ധാരകനുമായ നിന്നെ ഞങ്ങൾ അറിയുകയും ചെയ്യുന്നു; നിനക്കും നിൻ്റെ പിതാവിനും വിശുദ്ധ റൂഹായ്ക്കും ഇപ്പോഴും എപ്പോഴും എന്നേക്കും സ്തുതിയും സ്തോത്രവും ഞങ്ങൾ കരേറ്റുന്നു."
            }
        ]
    },
    {
        "type": "heading",
        "content": "പെത്ഗോമോ"
    },
    {
        "type": "prose",
        "content": "നിൻ്റെ രക്ഷയിൻ പരിച എനിക്കു നീ നൽകി. നിന്റെ വലതുകൈ എന്നെ സഹായിക്കുകയും നിന്റെ ശിക്ഷണത്തിൽ എന്നെ വളർത്തുകയും ചെയ്യണമേ."
    },
    {
        "type": "heading",
        "content": "(മസ്അക്കോനൂസൊ)"
    },
    {
        "type": "song",
        "content": "ദുഷ്‌ടാത്മാവിൻ സേനയെവെ-\nന്നാത്മീയം ജീവൻ നേടാൻ\nനോമ്പിൻ നടുവിൽ ജീവദമാം\nസ്ലീബായേ രക്ഷകനേകി\nകരുണാസാഗരമാം നാഥാ!\nപ്രാർത്ഥിച്ചടിയാരോതുന്നു. കുറിയേ... കുറിയേ… കുറിയേ ...."
    },
    {
        "type": "heading",
        "content": "വീണ്ടും കിഴക്കോട്ട് തിരിഞ്ഞുനിന്നുകൊണ്ട്"
    },
    {
        "type": "song",
        "content": "ദൂതന്മാർ സേ-വിപ്പോനേ!\n/tഈശാ! നീ പരിശുദ്ധൻ.\nക്രോബേന്മാർ വാഴ്ത്തുന്നോനേ!\n/tശക്താ! നീ പരിശുദ്ധൻ\nസ്രാപ്പികൾ കാദീ-ശാർപ്പോനേ!\n/tമൃതിഹീനാ! നീ പരിശുദ്ധൻ\nപാപികളനുതാപത്തോടൊത്തർത്ഥിച്ചോതുന്നു.\n/tഞങ്ങൾക്കായ് ക്രൂശേറ്റോനേ! കൃപചെയ്യേണം."
    },
    {
        "type": "heading",
        "content": "പടിഞ്ഞാറോട്ട് തിരിഞ്ഞുനിന്നുകൊണ്ട്"
    },
    {
        "type": "song",
        "content": "തീമയർ ഹാലൽ-ചൊൽവോനേ!\n/tഈശാ! നീ പരിശുദ്ധൻ\nആത്മീയർ ശ്ലാ-ഘിപ്പോനേ\n/tശക്താ! നീ പരിശുദ്ധൻ\nമണ്മയരാഘോ-ഷിപ്പോനേ!\n/tമൃതിഹീനാ! നീ പരിശുദ്ധൻ\nവിശ്വാസിനിയാം തിരുസഭതൻ-സുതരർത്ഥിക്കുന്നു.\n/tഞങ്ങൾക്കായ് ക്രൂശേറ്റോനേ! കൃപചെയ്യേണം"
    },
    {
        "type": "heading",
        "content": "വടക്കോട്ടു തിരിഞ്ഞുകൊണ്ട്"
    },
    {
        "type": "song",
        "content": "മേലുള്ളോർ  മാ-നിപ്പോനേ!\n/tഈശാ! നീ പരിശുദ്ധൻ\nമദ്ധ്യമർ കീർത്തിക്കുന്നോനേ!\n/tശക്തി നീ പരിശുദ്ധൻ\nകീഴുള്ളോർ  കൂ-പ്പുന്നോനേ!\n/tമൃതിഹീനാ! നീ പരിശുദ്ധൻ\nപാപികളനുതാപത്തോടൊത്തർത്ഥിച്ചോതുന്നു\n/tഞങ്ങൾക്കായ് ക്രൂശേറ്റോനേ! കൃപചെയ്യേണം."
    },
    {
        "type": "heading",
        "content": "തെക്കോട്ടു തിരിഞ്ഞുനിന്നുകൊണ്ട്"
    },
    {
        "type": "song",
        "content": "നാഥാ! കൃപചെയ്തീടണമേ.\n/tനാഥാ! കൃപചെയ്യുക കനിവാൽ\nനാഥാികർമ്മാർത്ഥനകളെ നീ കൈക്കൊണ്ടും കൃപചെയ്തീടേണം\n/tദേവേശാ! തേ സ്തോത്രം\nസ്രഷ്‌ടാവേ! തേ സ്തോത്രം\n/tപാപികളാം ദാസരിലലിയും മിശിഹാ രാജാവേ! സ്തോത്രം."
    },
    {
        "type": "subtext",
        "content": "ബാറെക്മോർ"
    },
    {
        "type": "prose",
        "content": "പട്ടക്കാരൻ:- സ്വർഗ്ഗസ്ഥനായ ഞങ്ങളുടെ പിതാവേ.......... ഇത്യാദി."
    },
    {
        "type": "prose",
        "content": "(സ്ലീബാ മ്നോർത്തോയിൽ നാട്ടി തിരി കത്തിച്ച് സ്ലീബായുടെ കുക്കിലിയോൻ ചൊല്ലി ധൂപം വയ്ക്കണം.)"
    }
]