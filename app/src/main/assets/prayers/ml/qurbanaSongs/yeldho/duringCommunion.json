[
    {
        "type": "heading",
        "content": "യൽദോ പെരുന്നാളിൽ കുർബ്ബാനാനുഭവം"
    },
    {
        "type": "subheading",
        "content": "(റൊസ് ലീ-റൊസ് ലീ)"
    },
    {
        "type": "subheading",
        "content": "(രഹസ്യം-രഹസ്യം ... എന്ന പോലെ)"
    },
    {
        "type": "song",
        "content": "നരനായ് വന്നു-തിരുജന്മത്താൽ\nസഭയെ കാത്ത- മശിഹാ ധന്യൻ\nഅവകാശിയിന്നാ-ളിലവ -തരിച്ചു;\nഅടിമപ്പെട്ടോർ-പാടീടുന്നു;\nസ്തുതി തേ! സ്തുതി തേ!-മറിയാം സുതനേ!\nപുറജാതിക്കാർ-നിരപ്പിന്നിന്നാൾ\nവിജ്ഞാനികൾതൻ-ഭവനം പൂകി.\nസൗമ്യോക്തികളും-ഗൂഢോക്തികളും\nഈ നാളേറ്റം-സ്ഫുടമായ്ത്തീർന്നു.\n/tആർപ്പോടടിയാർ-പാടീടുന്നു\n/tസ്തുതി തേ! സ്തു‌തി തേ!-ജനകാത്മജനേ!"
    },
    {
        "type": "song",
        "content": "ആമോസ് തനയൻ -പ്രവചിച്ചതുപോൽ\nപ്രസവിച്ചല്ലോ-കന്യക ഈ നാൾ.\nനിൻ പിറന്നാളിൽ-സ്തുതി എന്നേവം\nസ്തുതി പാടീടാം-നമുക്കേവർക്കും.\nബ്രഖ്യാപുത്രൻ -പ്രവചിച്ചതുപോൽ\nനമുക്കായിന്നാൾ-ദനഹാ ഉദിച്ചു.\n/tആർപ്പോടടിയാർ-പാടീടുന്നു\n/tസ്തുതി തേ! സ്തു‌തി തേ!-ജനകാത്മജനേ!"
    },
    {
        "type": "song",
        "content": "ഭൂവാസികളും-സ്വർവാസികളും\nഈ നാളവനെ-സ്തോത്രം ചെയ്‌തു.\nപതനം ഭവിച്ച-പാവനയായ\nസഭയിന്നാളിൽ-മൗലിയുയർത്തി.\nനെടുനാൾ നിന്നോ-രസ്വാതന്ത്ര്യം\nഈ നാൾ പാടേ-ദൂരീകൃതമായ്.\nപാതാളത്തിൽ-പാഴായ് പോയ\nരൂപം തെളിച്ചാ-നീ നാൾ ശില്പി.\nഅപരന്മാരി-ന്നകമേ കയറി\nഅവകാശികളായ്-ഭവനേ മേവി.\n/tആർപ്പോടടിയാർ-പാടീടുന്നു\n/tസ്തുതി തേ! സ്തു‌തി തേ!-ജനകാത്മജനേ!"
    },
    {
        "type": "song",
        "content": "ഈ നാളുടയോൻ-നാഥൻ വെളിവായ്\nദേവന്മാരെ-ലജ്ജിപ്പിച്ചു\nഈ നാൾ വൈദ്യൻ-സൗഖ്യം നൽകാൻ\nരോഗാതുരരെ-സന്ദർശിച്ചു.\nആകൽക്കറുസാ-തൻ കോട്ടയിന്നാൾ\nപാടേ പൊടിഞ്ഞു-മുടിയും വെടിഞ്ഞാൻ\nകോമളനായ-കന്യാതനയൻ\nഇന്നേ ദിവസം-സേവിതനായി.\nആർപ്പോടു ഞങ്ങൾ-സ്‌തുതി പാടുന്നു.\nവാഴ്‌വേറീടും-ശിശുവേ! സ്തുതി തേ.\n/tആർപ്പോടടിയാർ-പാടീടുന്നു\n/tസ്തുതി തേ! സ്തു‌തി തേ!-ജനകാത്മജനേ!"
    }
]