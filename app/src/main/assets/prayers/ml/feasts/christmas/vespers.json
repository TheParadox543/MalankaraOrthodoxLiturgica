[
    {
        "type": "title",
        "content": "നമ്മുടെ കർത്താവിന്റെ"
    },
    {
        "type": "title",
        "content": "ജനനപ്പെരുന്നാളിലെ പ്രാർത്ഥനാക്രമം"
    },
    {
        "type": "heading",
        "content": "സന്ധ്യാപ്രാർത്ഥന"
    },
    {
        "type": "link-collapsible",
        "file": "commonPrayers/doxology.json"
    },
    {
        "type": "prose",
        "content": "പട്ടക്കാരൻ:- പിതാവിനും പുത്രനും പരിശുദ്ധാത്മാവിനും സ്‌തുതി."
    },
    {
        "type": "prose",
        "content": "ജനം:- ബലഹീനരും പാപികളുമായ ഞങ്ങളുടെമേൽ കരു ണയും കൃപയും രണ്ടു ലോകങ്ങളിലും എന്നേക്കും ചൊരിയപ്പെടുമാറാകട്ടെ."
    },
    {
        "type": "heading",
        "content": "പ്രാരംഭപ്രാർത്ഥന"
    },
    {
        "type": "prose",
        "content": "ദൈവമായ കർത്താവേ! പരിശുദ്ധന്മാരായ സ്രോപ്പേന്മാരോടുകൂടെ പരിശോധനകൂടാതെ നിന്നെ സ്തുതിപ്പാനും, അനുഗൃഹീതരായ ക്രൂബേന്മാരോടുകൂടെ സംശയരഹിതമായി നിന്നെ വാഴ്ത്തുവാനും, ഉന്നതന്മാരായ മോറാവോസെന്മാരോടുകൂടെ തടസ്സമില്ലാതെ നിന്നെ പുകഴ്ത്തുവാനും, മേലുള്ളവരോടൊന്നിച്ച് അന്യൂനമായി നിനക്കു പെരുന്നാളാഘോഷിക്കുവാനും, പരമാർത്ഥികളായ ആട്ടിടയന്മാരോടുകൂടെ മടികൂടാതെ നിനക്കു കാഹള ശബ്ദം മുഴക്കുവാനും, വിവേകികളായ മ്‌ഗൂശെന്മാരോടൊപ്പം വ്യത്യാസം കൂടാതെ നിന്നെ വന്ദിപ്പാനും നിന്നെ പ്രസവിച്ച മറിയാമിനോടുകൂടെ അവസാനമില്ലാതെ നിന്നിൽ സന്തോഷിക്കുവാനും ഇപ്പോഴും എപ്പോഴും എന്നേയ്ക്കും ഞങ്ങളെ യോഗ്യരാക്കണമേ."
    },
    {
        "type": "subtext",
        "content": "ഹോശോ........"
    },
    {
        "type": "link",
        "file": "psalms/psalm51.json"
    },
    {
        "type": "subheading",
        "content": "(എനിയോനോ-ഏമൊ ദ്കീസൊ)"
    },
    {
        "type": "song",
        "content": "കന്യകയാം-മാതാവിൻവൃതമുദ്ര-യ്ക്കുനമതെന്യേ\nജാതം ചെയ്തോ-നേ! ദേവാ!-ദയചെയ്തീടണമേ."
    },
    {
        "type": "song",
        "content": "/tകാഴ്ചകളാ-ൽ ജ്ഞാനികൾ മാനിച്ചോ-നേ!\n/tആട്ടിടയന്മാർ-നതിയർപ്പിച്ചോ-നേ! ദേവാ......."
    },
    {
        "type": "song",
        "content": "ഞങ്ങൾക്കാ-യ് കൃപയാൽ ശിശുവായോ-നേ!\nബേത്ലഹേ-മിൽ പിച്ച നടന്നോ-നേ! ദേവാ....."
    },
    {
        "type": "song",
        "content": "/tകൃപയാൽ ജാതാ!-ഗുഹയിലമർന്നോ-നേ!\n/tപാഴ്ത്തുണിയാ-ലേ പൊതിയപ്പെട്ടോനേ! ദേവാ....."
    },
    {
        "type": "song",
        "content": "ശാശ്വതനാം-ജനകനിൽനിന്നു ജനിച്ചു\nകാലത്തി-കവിൽ ദാവീദ്യയിൽ ജാ-താ! ദേവാ.........."
    },
    {
        "type": "song",
        "content": "/tനിജമാകും-മാന്യതയെ വന്ദി-പ്പാൻ\n/tവിദ്വാന്മാരെ ആകർഷിച്ചോ-നേ! ദേവാ.........."
    },
    {
        "type": "song",
        "content": "വാഴ്/u200bവുടയോ-ൻ! മാനവവാനോരേ-ത്തൻ\nജനനദിന-ത്തിൽ സന്തോഷിപ്പി-ച്ചോൻ ദേവാ........"
    },
    {
        "type": "subtext",
        "content": "ബാറെക്മോർ - ശുബഹോ… മെനഓലം…"
    },
    {
        "type": "song",
        "content": "/tസ്തുതിയൊടു കൂപ്പുക നരരേ ജനനാ-ൽ ബിം-\nബാർച്ചനയീ-ന്നും വീണ്ടൊരു സുതനെ-നാം, ദേവാ.........."
    },
    {
        "type": "subtext",
        "content": "കുറിയേലായിസോൻ"
    },
    {
        "type": "link-collapsible",
        "file": "psalms/psalm140141118116.json"
    },
    {
        "type": "subheading",
        "content": "(മശീഹോ ഏസീലേദ്)"
    },
    {
        "type": "song",
        "content": "മശിഹാ ജാതം ചെയ്‌താ ബേതലഹേമിൽ\nപ്രാചിയിൽനിന്നെത്തി-ജ്ഞാനികളവനേ മാ-നിപ്പാൻ\nരാജാവായ് ജാതം-ചെയ്തോനെങ്ങാവോ-\nഏകട്ടഭിവാദ്യം-വന്നുവണങ്ങിൻ സാ-ഷ്ടാം-ഗം."
    },
    {
        "type": "song",
        "content": "/tജാതം ചെയ്തനൃപൻ-ബേതലഹേമിലിതാ-\n/tഭാസുരമാം താരം-സൂരികളെയറിയി-ച്ചേ-വം\n/tപൈതലിവൻ തന്നെ കതിരുമിവൻ തന്നെ\n/tനാഥനിവൻതന്നെ - സർവ്വേശൻ ദൈവം-ത-ന്നെ."
    },
    {
        "type": "song",
        "content": "ബേതലഹേം ഗുഹയിൽ-ചെന്നഥ ദർശിച്ചു\nപൈതലിനോടൊപ്പം-മാതാവാം മറിയാം-ത-ന്നെ\nഅവതാരം ചെയ്തോ-രഖിലേശൻപേർക്കായ്\nകാദീശ് കാദീശെ-ന്നാർക്കും ദൂതന്മാ-രേ-യും."
    },
    {
        "type": "song",
        "content": "/tകീറത്തുണി ചുറ്റി-പാറപ്പൊത്തിലിതാ\n/tപാൽ നുകരുന്നയ്യൊ-ലോകമഹോന്നത ദേ-വേ-ശൻ\n/tതലമുറകളിൽ മുമ്പൻ-ശിശുപോൽ കരയുന്നൂ\n/tഭൂതലജാതികളേ! വന്നുവണങ്ങിൻ സാ-ഷ‌ാം-ഗം."
    },
    {
        "type": "song",
        "content": "എത്രമനോഹരമാ-ബേതലഹേം ഗുഹയിൽ\nഈറയരും നരരും-പാടിയ മോഹന സം-ഗീ-തം,\nവിസ്‌മിതയായ് മറിയാം-ഭ്രമമാർന്നൂ യൗസേഫ്-\nകീർത്തിതനായ് പുത്രൻ-വന്നുവണങ്ങിൻസാ-ഷ്‌ടാംഗം"
    },
    {
        "type": "song",
        "content": "/tഇന്നാൾ ദൈവത്തിൻ-നന്ദന ജനനദിനേ-\n/tവാനവദൂതഗണം-വിസ്‌മയകരഗീതം-പാ-ടി\n/tസ്തുതി ദേവനു വാനിൽ-ക്ഷിതിതന്നിൽ ശാന്തി\n/tമാനവനുത്തമമാം-ശരണവുമെന്നുൽഘോഷി-ച്ചു."
    },
    {
        "type": "subtext",
        "content": "ബാറെക്മോർ. ശുബഹോ…"
    },
    {
        "type": "song",
        "content": "ഗുഹയിൽ ജനിച്ചോനാം-സുതനായ് സ്‌തുതി പാടി\nമാലാഖാമാരോ-ടാട്ടിടയരുമീറേ-ന്മാ-രും\nതിരുവവതാരത്താൽ-വിടുതൽ നൽകുകയാൽ-\nആഘോഷാർഹതയോ-ടവനെ സ്‌തുതിയാൽവ-ന്ദി-ക്കാം"
    },
    {
        "type": "subtext",
        "content": "സൗമെൻകാലോസ് കുറിയേലായിസോൻ"
    },
    {
        "type": "collapsible-block",
        "title": "പ്രുമിയോൻ",
        "items": [
            {
                "type": "prose",
                "content": "സ്വകീയമായ നിത്യതയുടെ മഹാവിശുദ്ധ സ്ഥാനത്ത് സ്വപിതാവിനോടും വിശുദ്ധ റൂഹായോടും കൂടെ കാദീശ് പാടി സ്‌തുതിക്കപ്പെടുന്ന വിശുദ്ധനും, നീതിപൂർവ്വം കന്യകയുടെ നിർമ്മലമായ ഗർഭപാത്രത്തെ തനിക്കുവേണ്ടി ശുദ്ധീകരിച്ച് അതിൽ ഇറങ്ങിവസിച്ച്, ഹീനാവസ്ഥയിൽ യീഹൂദിലെ ബേതലഹേമിൽ വച്ച് അവളിൽനിന്ന് ജാതനായവനും, പഴന്തുണികളാൽ ആവരണം ചെയ്യപ്പെട്ട് കരുണാപുരസ്സരം, ഒരു ദരിദ്രനെപ്പോലെ ആ ചെറിയ ഗുഹയിൽ മൃഗങ്ങളുടെ പുൽത്തൊട്ടിയിൽ കിടന്ന സമ്പന്നനും ഒരു ശിശുവിനെപ്പോലെ മനുഷ്യപുത്രിയുടെ മാർവിൽനിന്ന് പാൽകുടിച്ചാനന്ദിച്ചവനായി തിരുവിഷ്‌ടത്തിൻ്റെ ആംഗ്യത്താൽ ലോകങ്ങളെ സംരക്ഷിക്കുന്നവനും, തന്നെ വന്ദിക്കുവാനായി മ്ഗൂശെന്മാരെ അവരുടെ ദേശത്തുനിന്ന് നക്ഷത്രം മുഖാന്തരം ആകർഷിക്കുകയും അവർ സമ്മാനങ്ങളും കാഴ്ചകളും കൊണ്ട് തന്റെ ജന്മദിനത്തെ ബഹുമാനിക്കുകയും ചെയ്ത അദൃശ്യനും ശ്രേഷ്‌ഠനും ആയവനു സ്‌തുതി. തനിക്കു ഈ സന്ധ്യാപ്രാർത്ഥനാസമയത്തും........"
            },
            {
                "type": "prose",
                "content": "പാപപരിഹാരം നൽകുന്നവനും വെടിപ്പാക്കുന്നവനും.... ഇത്യാദി"
            },
            {
                "type": "subheading",
                "content": "സെദറാ"
            },
            {
                "type": "prose",
                "content": "സാരാംശങ്ങളുടെ എണ്ണത്താൽ വേർതിരിക്കപ്പെടുവാൻ പാടില്ലാത്ത മൂന്നു വിശുദ്ധ ക്നൂമാകളായി, എണ്ണത്തിനധീനമല്ലാത്ത ഏക സാരാംശമായി തൻ്റെ പിതാവിനോടും പരിശുദ്ധ റൂഹായോടും ഒരുമിച്ച് സ്ഥിതിചെയ്തുകൊണ്ട് കന്യകയുടെ വിശുദ്ധമായ മടിയിൽനിന്നുദയം ചെയ്തവനും, സ്വയംഭൂവും, പിതാവിൻ്റെ ഏകജാതനും ആയ ശിശുവേ! നിനക്കു സ്തുതി. ഇന്നുദയം ചെയ്ത്‌ ശ്രേഷ്ഠ ശിശുവായ നിന്നെ പുണ്യവാന്മാർ തങ്ങളുടെ ദൃഷ്ടാന്തങ്ങൾ മുഖാന്തരം മുൻകൂട്ടി സൂചിപ്പിച്ചു; നീതിമാന്മാർ ഉപമകളാൽ നിന്നെക്കുറിച്ചുൽഘോഷിച്ചു. സകല ദീർഘദർശിമാരും തങ്ങളുടെ വെളിപാടുകൾ വഴി നിൻ്റെ അദൃശ്യതയെക്കുറിച്ചു അറിയിച്ചു. അറിയിപ്പുകാരെല്ലാവരും തങ്ങളുടെ ശബ്ദങ്ങളാൽ നിൻ്റെ നിത്യതയെ വെളിപ്പെടുത്തി. വിശുദ്ധ കന്യകയിൽനിന്നുള്ള നിൻ്റെ മാനുഷീകജനനത്തെ അവർ ആത്മീയ നയനങ്ങളാൽ മുൻകൂട്ടിക്കാണുകയും ചെയ്തു.അദൃശ്യശിശുവായ നിന്നെ മുട്ടാടിനെ വഹിച്ച വൃക്ഷം മുഖാന്തരം വംശത്തലവനായ അബ്രഹാം മുൻകൂട്ടി ദൃഷ്ടാന്തപ്പെടുത്തി. ഇന്നു ഞങ്ങൾക്കായി ഉദിച്ച വിസ്‌മയനീയശിശുവായ നിന്നെ “അവൻ്റെ ജന്മദിനം കാണുവാൻ വിജാതീയർ പ്രതീക്ഷിക്കും” എന്നുപറഞ്ഞുകൊണ്ട് പിതാക്കന്മാരുടെ തലവനായ യാക്കോബ് മുൻകൂട്ടി സൂചിപ്പിച്ചു. \"എൻ്റെ രക്ഷകൻ ജീവനുള്ളവനാകുന്നു എന്നെനിക്കറിയാം. അവസാനം ഭൂമിയിൽ അവൻ പ്രത്യക്ഷനാകും\" എന്നു പറഞ്ഞുകൊണ്ട് നീതിമാനും പുണ്യവാനുമായ ഈയോബ് ഈ അത്ഭുത ശിശുവിനെക്കുറിച്ച് മുൻകൂട്ടി അറിയിച്ചു. വിശുദ്ധ കന്യകയുടെ ഗർഭത്തിൽ വസിച്ചിട്ടും അതിനു ന്യൂനത സംഭവിക്കാതിരുന്ന ദിവ്യാഗ്നിയാകുന്ന ഈ മഹനീയ ശിശുവിനെ മുൾപ്പടർപ്പിൽ വസിച്ച് ജ്വലിച്ചിട്ടും അതു ദഹിച്ചുപോകാതിരുന്ന ആ അഗ്നിയിൽ മോശ ദർശിച്ചു. വിശുദ്ധ കന്യകയിൽ നിന്നുദയം ചെയ്തവനും അലംഘ്യമായ അധികാരമുള്ളവനും അനശ്വരമായ രാജത്വമുള്ളവനുമായ ഈ പരിശുദ്ധ ശിശുവിനെക്കുറിച്ച് ആമൂസിൻ്റെ പുത്രൻ മുൻകൂട്ടി വെളിപ്പെടുത്തി. ഹസ്കീയേൽ ദീർഘദർശി ഈ അദൃശ്യശിശുവിനെ നാലുമുഖങ്ങളുള്ള രഥത്തിന്മേൽ മുൻകൂട്ടി ദർശിച്ചിട്ട് ജഡികമായി ഇവൻ ലോകത്തിനു പ്രത്യക്ഷനാകുമെന്ന് അവനെക്കുറിച്ച് പ്രസംഗിച്ചു. ഏശായാ ദീർഘദർശി ഈ വിശുദ്ധ ശിശുവിനെ ദർശിച്ചിട്ട്, \"ഇതാ കന്യക ഗർഭം ധരിച്ച് ഒരു പുത്രനെ പ്രസവിക്കും, അവൻ ദൈവവും മനുഷ്യനുമാകയാൽ അത്ഭുതമെന്ന് വിളിക്കപ്പെടുകയും ചെയ്യും” എന്ന് അട്ടഹസിച്ചു. വിശുദ്ധ കന്യകയാകുന്ന രോമക്കെട്ടിന്മേൽ മഴപോലെ അവൻ ഇറങ്ങുമെന്നും, മാത്രമല്ല, “നീ എൻ്റെ പുത്രനാകുന്നു ഇന്നു ഞാൻ നിന്നെ ജനിപ്പിച്ചിരിക്കുന്നു”എന്നും പറഞ്ഞുകൊണ്ട് ദാവീദ് ഈ വിസ്‌മയനീയ ശിശുവിനെക്കുറിച്ച് പാടി. “കർത്താവ് ദാവീദിന് ഒരു കിരണത്തെ എഴുന്നേൽപ്പിക്കും\" എന്നു പറഞ്ഞുകൊണ്ട് ഈ ഓമനശിശുവിനെക്കുറിച്ച് ഏറമിയ വെളിപ്പെടുത്തി. ഈ കൃപാലുവായ ശിശുവിനെ ദാനിയേൽ ദർശിച്ചിട്ട് കൈകൾകൂടാതെ വെട്ടപ്പെട്ട ശില എന്നു വിളിച്ചു. \"ദൈവകൃപ നിറഞ്ഞവളേ! നിനക്കു സമാധാനം, ഞങ്ങളുടെ കർത്താവു നിന്നോടുകൂടെയുണ്ട്, സ്ത്രീകളിൽ നീ അനുഗൃഹീതയാകുന്നു, സകല സൃഷ്ടികളുടെയും രക്ഷിതാവു നിന്നിൽനിന്നുദിക്കും\" എന്നു പറഞ്ഞുകൊണ്ട് ഈ സത്യശിശുവിനെക്കുറിച്ച് മാലാഖമാരുടെ തലവനായ ഗബ്രിയേൽ ദാവീദുപുത്രിയായ കന്യകയോട് അറിയിച്ചു. പരാക്രമിയായ ഈ ശിശുവിനെ ബേതലഹേമിൽ  വച്ച് ഈറേന്മാർ ആത്മീയ കീർത്തനങ്ങളാൽ സ്തുതിക്കുകയും, ദാവീദിൻ്റെ പട്ടണത്തിൽ മിശിഹാകർത്താവെന്ന രക്ഷകൻ ജാതനായിരിക്കുന്നതിനാൽ മഹോന്നതങ്ങളിൽ ദൈവത്തിനു സ്‌തുതി, താഴെ അഗാധങ്ങളിൽ സമാധാനമെന്ന് നവീന ശബ്‌ദങ്ങളിൽ കാഹളധ്വനിയോടുകൂടി അവർ അട്ടഹസിക്കുകയും ചെയ്‌തു. ഈ അത്ഭുതശിശുവിനെ ഇടയന്മാർ കണ്ടിട്ട് സ്‌തുതിച്ച് സ്തോത്രം ചെയ്യുകയും കാഴ്ചകളർപ്പിച്ച് വന്ദിക്കുകയും ചെയ്‌തു. രക്ഷാകരമായ ഈ ശിശുവിനെക്കുറിച്ച് സകല ഭാഗങ്ങളിലും അതിർത്തികളിലും നക്ഷത്രം ഉത്ഘോഷിച്ചിട്ട് അവനെ വന്ദിക്കുവാനായി മ്ഗൂശെന്മാരെ ആകർഷിക്കുകയും അവർ നിക്ഷേപപാത്രങ്ങൾ തുറന്ന് തങ്ങളുടെ ദേശങ്ങളിലെ ഉത്തമ ദ്രവ്യങ്ങൾ അവനു കാഴ്‌ചയായി സമർപ്പിക്കുകയും ചെയ്‌തു."
            },
            {
                "type": "prose",
                "content": "അവർ കൊണ്ടുവന്നു സമർപ്പിച്ച സ്വർണ്ണം, മൂര്, കുന്തുരുക്കം എന്നിവയാൽ അവൻ്റെ ദൈവത്വത്തെയും രാജത്വത്തെയും മനുഷ്യത്വത്തെയും സൂചിപ്പിച്ചുകൊണ്ട് ആ കാഴ്ചകൾ അംഗീകരിക്കുവാൻ അവനോടപേക്ഷിക്കുകയും ചെയ്തു. “എന്നെ വിട്ടയയ്‌ക്കേണമെ, ഇനി ഞാൻ പോയി വിശ്രമിച്ചുകൊള്ളട്ടെ, നിൻ്റെ മഹാകരുണയെ എൻ്റെ കണ്ണു കൾ ദർശിച്ചുവല്ലൊ\" എന്നു പറഞ്ഞുകൊണ്ട് വൃദ്ധനായ ശെമവൂൻ ഈ താത്ക്കാലിക ജീവിതത്തിൽനിന്ന് തന്നെ പിരിച്ചയയ്ക്കുവാൻ ഈ ദൈവീകശിശുവിനോട് അപേക്ഷിച്ചു. ന്യായപ്രമാണത്തിൽ സൂചിപ്പിക്കുകയും, ദീർഘദർശിമാർ അറിയിക്കുകയും ചെയ്‌തിരുന്നവയെല്ലാം ഇന്നു സംഭവിച്ചു. മുൾപ്പടർപ്പിൽ ജ്വലിച്ചിരുന്നവൻ ഇന്നു കന്യകയിൽനിന്നുദിച്ചു. രോമക്കെട്ടിന്മേൽ മഞ്ഞുതുള്ളിപോലെ തന്റെ രഹസ്യത്തെ സൂചിപ്പിച്ചവൻ ഇന്ന് ഉദയം ചെയ്‌തു. ദക്ഷിണ ദേശത്തുനിന്ന് വരുമെന്ന് പ്രതീക്ഷിക്കപ്പെട്ടിരുന്നവൻ ഇന്ന് പ്രത്യക്ഷനായി. വലതുവശത്തിരിക്കുന്ന പുത്രൻ എന്ന് ദാവീദിനാൽ വിളിക്കപ്പെട്ടവൻ ഇന്ന് ജനിച്ചു. ഇന്നു ആശ്വാസവൃഷ്ടി ചൊരിയുകയും ഗുഹയിൽ പുല്ലുകിളിർക്കുകയും ചെയ്തു. ഇന്നു വടി പ്രത്യക്ഷപ്പെടുകയും ഈശായിയുടെ കുറ്റിയിൽനിന്ന് മുളയുണ്ടാവുകയും ചെയ്തു. ഇന്നു നമുക്കായി ഒരു ശിശു ജാതനായിരിക്കുന്നു. നമുക്ക് ഒരു പുത്രൻ നൽകപ്പെട്ടിരിക്കുന്നു. ലോകൈക വീരനെ ഇന്നു കന്യക പ്രസവിക്കുകയും അവൻ്റെ നാമം അത്ഭുതമെന്ന് വിളിക്കപ്പെടുകയും ചെയ്തു. ഇന്നു ദൈവം ഭൂമിയിൽ ഉദയം ചെയ്ത് ലോകത്തെ അതിൻ്റെ അതിർത്തിയോളം പ്രകാശിപ്പിച്ചു. ഇന്ന് യീഹൂദിലെ ബേതലഹേമിൽനിന്ന് ജീവന്റെ അപ്പം ആവിർഭവിച്ചു. ഇന്ന് വാതിലും അതിൽകൂടി പ്രവേശിക്കുന്ന കർത്താവും പ്രത്യക്ഷപ്പെട്ടു. ഇന്ന് ദൃഷ്ടാന്തങ്ങൾ നിറവേറി,സ്വർഗ്ഗീയബോധങ്ങൾക്കു സ്‌പർശിച്ചു കൂടാത്തവനെ കൈകൾ സ്‌പർശിച്ചു; യാതൊരു മാലാഖയുടെയും ഇന്ദ്രിയങ്ങൾ കണ്ടിട്ടില്ലാത്തവനെ ഇന്നു കൈവിരലുകൾ ഗ്രഹിച്ചു; ക്രൂബേന്മാരാൽ വഹിക്കപ്പെടുന്നവൻ ഇന്നു കാൽമുട്ടുകളിൽ വഹിക്കപ്പെടുകയും ചെയ്തു. ആകയാൽ ഉദരത്തിൽനിന്ന് യോഹന്നാൻ എന്ന പോലെ ഞങ്ങൾ നിന്നെ വന്ദിക്കുന്നു; പെട്ടകത്തിൻ്റെ മുമ്പിൽ ദാവീദ് എന്ന പോലെ ഞങ്ങൾ ആഘോഷിക്കുകയും ചെയ്യുന്നു. ജഡപ്രകാരമുള്ള നിന്റെ മഹനീയജന്മദിനമാഘോഷിക്കുവാൻ അർഹരായി ഭവിച്ചിരിക്കുന്ന ബലഹീനരും പാപികളുമായ ഞങ്ങൾ അപേക്ഷിക്കുകയും പ്രാർത്ഥിക്കുകയും ചെയ്യുന്നു; നീതിമാന്മാരോടുകൂടെ നിന്നെ സ്‌തുതിപ്പാനും പുണ്യവാന്മാരോടുകൂടെ നിന്നെ പുകഴ്ത്തുവാനും ദീർഘദർശിമാരോടുകൂടെ സ്തോത്രം ചെയാനും ശ്ലീഹന്മാരോടുകൂടെ നിന്നിൽ ആനന്ദിക്കുവാനും ആത്മീയരായ സ്വർഗ്ഗീയഗണങ്ങളോടുകൂടെ നിനക്കു കാഹളമൂതുവാനും ഞങ്ങളെ യോഗ്യരാക്കണമെ. നിൻ്റെ രണ്ടാമത്തെ പ്രത്യക്ഷതയുടെ ദിവസത്തിൽ സകല പാപങ്ങളുടെയും പരിഹാരത്തിനും, സകല നിയമലംഘനങ്ങളുടെയും മോചനത്തിനും, സകല മാലിന്യങ്ങളുടെയും നിർമ്മലീകരണത്തിനും, സകല കറകളുടെയും ശുദ്ധീകരണത്തിനും, ഞങ്ങൾ അർഹരായി ഭവിക്കണമെ. നിന്റെ കൃപയ്ക്കുതകത്തക്കവണ്ണം ഞങ്ങളോടു പ്രവർത്തിക്കണമെ. ഞങ്ങളുടെ കടങ്ങൾക്കനുസരണമായി ഞങ്ങൾക്കു പ്രതിഫലം നൽകരുതെ. നിൻ്റെ ശരണത്തിൽ നിദ്രയടഞ്ഞവരും നിൻ്റെ വെളിപാടിനെ പ്രതീക്ഷിച്ചിരിക്കുന്നവരുമായ വിശ്വാസികളായ സകല പരേതർക്കും കരുണയോടെആശ്വാസവും, ശ്രേഷ്ഠവും സ്വർഗ്ഗീയവുമായ ബലിപീഠത്തിന്മേൽ നല്ല ഓർമ്മയും നൽകണമെ. ഞങ്ങളും അവരും നിനക്കും നിന്റെ പിതാവിനും നിൻ്റെ വിശുദ്ധ റൂഹായ്ക്കും ഇപ്പോഴും എപ്പോഴും എന്നേക്കും സ്‌തുതിയും സ്തോത്രവും കരേറ്റുകയും ചെയ്യുമാറാകണമെ."
            },
            {
                "type": "subtext",
                "content": "ഹോശോ........"
            }
        ]
    },
    {
        "type": "subheading",
        "content": "(മശീഹൊ നാത്താറേഹ്)"
    },
    {
        "type": "song",
        "content": "ശിശുവാ-യ് സ്വയമേ വെളിവായി നരവേ-ഷ-ത്തിൽ ജീ-വി-ച്ചോ\nരാശ്ച-ര്യത്തിൻശിശുധന്യൻ ആംഗ്യ-ത്താലുലകം വാ-ഴ്/u200bവോ-ൻ\n/tആദാമിനെ സംരക്ഷിപ്പാൻ\n/tവന്നൊരുനാളിൽ-ശിശുപോൽ ചാ-ഞ്ചാ-ടി\nവചനം നരനുപദേശിച്ചോൻ ശിശുപോൽ-മൂകതപൂ-കുന്നു\n/tസ്തു-ത്യം-തദ്വിനയം-ക്രൂബകൾ തൻ\n/tഉന്നതിയെ നീ-കൈവിട്ടു-മറിയാം\nനിന്നെ പാഴ്ത്തുണിയിൽ ചുറ്റാൻ\nതക്കവിധത്തിൽ നീ നിൻ ശ്രേഷ്‌ഠതയെ-താഴ്ത്തി,"
    },
    {
        "type": "subtext",
        "content": "ബാറെക്മോർ. ശുബഹോ......."
    },
    {
        "type": "song",
        "content": "യൗസേ-പ്പങ്ങേ ലാളിച്ചു തായാം-മറിയാം മോ-ദി-പ്പൂ\nസ്വർഗ്ഗീ-യം സൈന്യം താണു ഭൂവാ-സികളെ പ്രാ-പി-ച്ചു\n/tഈറേരും ദർശിക്കാത്തൊരു\n/tനിൻ മാനത്തെ-പാരിൽ ദ-ർശി-ച്ചാർ\nശിശുവാ-യോൻ നീ പുൽക്കൂട്ടിൽ മരുവീടുന്നതുക-ണ്ടാറെ\n/tനിൻ-ബ-ഹുമാന്യതയെ സ്തുതിപാടി\n/tപ്പാദംകൂപ്പി-കാഹള-നാദത്താൽ\nനിൻമാഹാത്മ്യം ദർശിപ്പാ-\nനർഹതനേടിയ മർത്യ-ർക്കേകീ-സൗ-ഭാ-ഗ്യം."
    },
    {
        "type": "subtext",
        "content": "മെനഓലം…"
    },
    {
        "type": "song",
        "content": "പുനരുത്ഥാനമതില്ലായ്‌കിൽസഹദേ-ർ വധമെന്തി-ന്നേ-റ്റു\nപരലോ-കം നാസ്തിയതെങ്കിൽ നല്ലോ-രെന്തിനു പോരാ-ടി\n/tപുനരുത്ഥാനം കളവെങ്കിൽ\n/tമിശിഹാ മൃതരീ-ന്നെഴുന്നേറ്റി-ട്ടി-ല്ല\nമൃതരേ!-നന്ദനനെനോക്കിൻ ദൈവ-ത്തിൻ ജീവാ-രാ-വം\n/tജീ-വൻ-പോയ്പോയോർ-കേൾക്കുമ്പോൾ\n/tകബറുകൾ പൊളിയും-സ്വാഗതമവനേ-കാൻ\nഅവരെത്തിടുമെന്നാദൂതിൽ\nചൊല്ലിയവാക്കിൻ ശരണം-പരമാർത്ഥം-നൂ-നം"
    },
    {
        "type": "subtext",
        "content": "മൊറിയോ....."
    },
    {
        "type": "collapsible-block",
        "title": "എത്രൊ",
        "items": [
            {
                "type": "prose",
                "content": "പിതാവാം ദൈവത്തിൻ്റെ മഹനീയ മനസ്സിലെ ഉത്കൃഷ്ടജ്ഞാനമാകുന്ന സുഗന്ധവാഹിയായ വിശുദ്ധ പുഷ്‌പമേ! നിനക്കു സ്തുതി. പാപത്താൽ അഴുകിയിരുന്ന ഞങ്ങളെ വിശുദ്ധമായ നിൻ്റെ ഘാണത്തിൻ്റെ പരിമളവാസനയാൽ ആനന്ദിപ്പിക്കുന്നതിനുവേണ്ടി അനുഗൃഹീതയായ മറിയാമെന്ന വരണ്ട ഭൂമിയിൽനിന്ന് നീ സൃഷ്‌ടിയിൽ മുളച്ചുവന്നു. കർത്താവേ! ദയവുള്ള നിൻ്റെ കർതൃത്ത്വത്തിനു ഞങ്ങളുടെ ദുർബ്ബല ഹസ്തങ്ങളാൽ ഞങ്ങൾ സമർപ്പിച്ചിരിക്കുന്ന ഈ ധൂപത്തെ കൈക്കൊള്ളണമേ. ഞങ്ങളുടെ കർത്താവും നിത്യ ദൈവവുമേ! മഹനീയമായ നിൻ്റെ ശ്രേഷ്‌ഠതയുടെ സൗരഭ്യകരവും അദൃശ്യവുമായ ഭംഗിയെ സൂക്ഷ്‌മമായി നിരീക്ഷിക്കുവാൻ പര്യാപ്ത‌തമായ ആത്മീയവും പ്രകാശിതവുമായ ദിവ്യജ്ഞാനം ഞങ്ങൾക്കു സമ്പാദ്യമായി നൽകണമേ."
            },
            {
                "type": "subtext",
                "content": "മോറാൻ"
            }
        ]
    },
    {
        "type": "subheading",
        "content": "(തൂബൈക്ക് ഈത്തൊ)"
    },
    {
        "type": "song",
        "content": "ആ-രാ-ളാവൂ-വർണ്ണിപ്പാൻ ബേ-തലഹേമിൽ\nഇന്നുളവായ മഹാശ്ചര്യം; കണ്ടുബുധന്മാ-ർവിസ്മിതരായ്\nഒരുപൈതലിതാ-പുൽ ക്കൂട്ടിൽ, കീറത്തുണിയിൽ മേ-വു-ന്നു,\nകാഴ്ചയിലവനെളിയോനെന്നാൽ ഭ്രമമാഗ്നേയ-ർക്കേറ്റുന്നോ-ൻ\nമാനവജന്മം-പൂണ്ടാനാം ദൈവതനൂജനിവൻ സത്യം"
    },
    {
        "type": "subtext",
        "content": "ബാറെക്മോർ. ശുബഹോ…"
    },
    {
        "type": "song",
        "content": "ഘോഷിതമാ-യീ-സുതജനനം ബേ-തലഹേമിൽ\nആകർഷിച്ചാ സുവിശേഷം സരണിബുധന്മാ-ർക്കെളുതാ-ക്കീ\nകൈത്താരിൽ കാ-ണിക്കകളും ഹൃത്തിൽ വിശ്വാസവുമേന്തി\nഗുഹയിൽപൂകി സൃഷ്ടിയിതിൽ ധരണിതലത്തിൻ-സീമവരേ-\nപ്രഭവീശീടും-മശിഹായാം ദുരിതവിമോചകനേ-കൂ-പ്പി."
    },
    {
        "type": "subtext",
        "content": "മെനഓലം..."
    },
    {
        "type": "song",
        "content": "വർഷിക്ക-ട്ടേ-താതനയച്ചി-ട്ടാ ബാബേൽ\nതീച്ചൂളയിൽ ബാലന്മാരിൽ വീഴ്ത്തിയ ജീവ-പ്പനിനീ-രാ\nമൃതിലോകത്താകുലമേറും ഭവനങ്ങളിൽ മരുവു-ന്നോരിൽ\nനിന്നഭയത്തിൽ നിദ്രിതരാം ദാസന്മാർതൻ-പിഴപോക്കീ-\nട്ടവകാശം നൽകീ-ടേണം ശാശ്വതസുസ്ഥിരരാ-ജ്യ-ത്തിൽ."
    },
    {
        "type": "subheading",
        "content": "പെത്ഗോമൊ"
    },
    {
        "type": "song",
        "content": "ഹാലേലുയ്യാ-ഉഹാലേ-നാഥൻ ചൊന്നെന്നോടെൻതന\nയൻ നീ-ഇന്നാൾ നിന്നേയുല്‌പാദിപ്പിച്ചേൻ-ഹാലേ.."
    },
    {
        "type": "heading",
        "content": "ഏവൻഗേലിയോൻ"
    },
    {
        "type": "heading",
        "content": "(യോഹന്നാൻ 1 : 1 - 17)"
    },
    {
        "type": "song",
        "content": "കുക്കിലിയോൻ (ഒന്നാം രാഗം)\nമക്കളിലപ്പൻ കൃപചെയതുപോലെ. ഇത്യാദി"
    },
    {
        "type": "heading",
        "content": "മാർ യാക്കോബിന്റെ ബോവൂസൊ"
    },
    {
        "type": "song",
        "content": "പാടിൻ പാടിൻ പാടിൻ പാടിൻ ഹാലേലുയ്യാ\nആട്ടിടയന്മാർ ബേതലഹേമിൽ പാടിയപോലെ"
    },
    {
        "type": "song",
        "content": "വന്നീക്ഷിപ്പിൻ, വാനിൻ തേരിൽ വാഴുന്നോനെ\nപേറീടുന്നു കന്യകചിത്രം, ഹസ്‌തതലത്തിൽ"
    },
    {
        "type": "song",
        "content": "ഗബ്രീയേലും വൃന്ദവുമൊപ്പം വന്ദിപ്പോനെ\nയൗസേപ്പാദ്യന്മാർ പാണികളിൽ കൊണ്ടാടുന്നു."
    },
    {
        "type": "song",
        "content": "സ്തോത്രം വാനിൽ മാഹാത്മ്യം തിങ്ങീടുന്നോനേ!\nഭൂവിൽ ജന്മശ്ലോമ്മോയാൽ മോദം ചേർത്തോനേ!"
    },
    {
        "type": "song",
        "content": "ജന്മത്താൽ ദിക്കെങ്ങും തോഷം വർഷിച്ചോനെ!\nപ്രേഷകതാതാ! പാവനറൂഹാ! നിത്യം സ്തോത്രം"
    },
    {
        "type": "song",
        "content": "പാടിൻ പാടിൻ പാടിൻ പാടിൻ ഹാലേലുയ്യാ\nആട്ടിടയന്മാർ ബേതലഹേമിൽ പാടിയപോലെ."
    },
    {
        "type": "heading",
        "content": "കൗമാ"
    },
    {
        "type": "song",
        "content": "ശുദ്ധൻ നീ ആലോഹോ\nശുദ്ധൻ നീ ബലവാനേ\nക്രൂശേറ്റോനെ മൃതിഹീനാ പരിശുദ്ധൻ നീ കൃപ ചെയ്തീടണമെ."
    },
    {
        "type": "subheading",
        "content": "(മൂന്നു പ്രാവശ്യം)"
    },
    {
        "type": "song",
        "content": "നാഥാ കൃപ ചെയ്തീടണമെ\nനാഥാ കനിവാൽ കൃപ ചെയ്ക\nനാഥാ കർമ്മവുമർത്ഥനകളുമേറ്റിട്ടവയാൽ കൃപ ചെയ്തീടണമെ."
    },
    {
        "type": "song",
        "content": "സ്തോത്രം തേ ദേവേശാ\nസ്തോത്രം തേ സ്രഷ്ടാവേ\nസ്തോത്രം പാപികളടിയാരിൽ\nകൃപ ചെയ്തീടും മശിഹാ രാജാവേ."
    },
    {
        "type": "subtext",
        "content": "ബാറെക്മോർ"
    },
    {
        "type": "prose",
        "content": "സ്വർഗ്ഗസ്ഥനായ ഞങ്ങളുടെ പിതാവേ.........."
    },
    {
        "type": "prose",
        "content": "കൃപ നിറഞ്ഞ മറിയമെ........"
    }
]