[
    {
        "type": "heading",
        "content": "കാസോലിക്കി"
    },
    {
        "type": "subheading",
        "content": "(മാർ അപ്രേം)"
    },
    {
        "type": "song",
        "content": "നാഥാ കൃപയാലേകേണം-ശരണം മൃതരായോർക്കെല്ലാം\nകാന്ത്യാ നീ വന്നീടുമ്പോൾ-ചേർക്കണമവരെ മണിയറയിൽ\nഉത്തമനാഥാ ഭക്തരെ നീ-ന്യായത്തീർപ്പിൽ ചേർക്കരുതേ\nനിന്റെ സമക്ഷം ജയമാർന്നോർ-കാണുന്നില്ലീ ജീവികളിൽ\nമെയ്‌ക്തങ്ങൾ പ്രാപിച്ച-മൃതരെ കാന്തി ധരിപ്പിച്ച്\nപാപം പോക്കി പിതൃഗേഹേ-നാഥാ! മോദിപ്പിക്കേണേ."
    },
    {
        "type": "subheading",
        "content": "അല്ലെങ്കിൽ"
    },
    {
        "type": "subheading",
        "content": "(മാർ യാക്കോബ് - ഉത്ഥാനത്താൽ ... എന്ന പോലെ)"
    },
    {
        "type": "song",
        "content": "നിൻ ദാസന്മാർക്കാശ്വാസം നൽകേണം നാഥാ!\nസിദ്ധന്മാരോടൊപ്പം നിത്യാവാസം തന്നിൽ"
    },
    {
        "type": "song",
        "content": "വാങ്ങിപ്പോയോർക്കുത്ഥാനത്തിൻ നാളിൽ ജീവൻ\nഏകി തേജോവസ്ത്രം നൽകുന്നോനേ സ്തോത്രം."
    },
    {
        "type": "song",
        "content": "കൂട്ടംകൂട്ടം വംശംവംശം വന്നീടുന്നു\nപെട്ടെന്നീ ലോകത്തിൽ നിന്നും പൊയ്പോകുന്നു."
    },
    {
        "type": "song",
        "content": "കണ്ടാലും വൻ പാലത്തിങ്കൽ പന്തിക്കെത്തി\nപിമ്പിൽ നിൽപ്പോരുന്തിത്തള്ളും മുമ്പന്മാരെ"
    },
    {
        "type": "song",
        "content": "ഈ ദുർലോകത്തേറുന്നോരെല്ലാം വീഴുന്നു.\nലോകസ്നേഹാൽ വാസം നീണാൾ നേടുന്നില്ല."
    },
    {
        "type": "song",
        "content": "സ്വന്തം മട്ടിൽ വാസം ചെയ‌്/u200bവാൻ യത്നിക്കുമ്പോൾ\nഅന്യന്മാരും യാത്രക്കാരും പോൽ പായുന്നു!"
    },
    {
        "type": "song",
        "content": "ജീവിക്കുമ്പോൾ ദൈവത്തെപ്പോൽ കല്പിക്കുന്നു!\nജീവാന്ത്യത്തിൽ മാടെന്നോണം മാഞ്ഞീടുന്നു."
    },
    {
        "type": "song",
        "content": "മുന്നം നാളിൽ കർത്താക്കന്മാർ രാജാക്കന്മാർ\nഇന്നൽപ്പന്മാർ സ്ഥാനഭ്രഷ്‌ടർ മൃത്യുഗ്രസ്തർ"
    },
    {
        "type": "song",
        "content": "കാലാരംഭേ സൃഷ്ടിച്ചോനാം താതൻ സ്തുത്യൻ\nമദ്ധ്യേ പാലിപ്പാനായ് വന്നോൻ പുത്രൻ വന്ദ്യൻ"
    },
    {
        "type": "song",
        "content": "അന്ത്യേ പാരും വാനും മായുന്നേരം താത-\nപുത്രാത്മാക്കൾ പൂജാ സ്തോത്രങ്ങൾക്കർഹന്മാർ"
    },
    {
        "type": "song",
        "content": "മശിഹാ! മൃത്യുക്കാസാ നീങ്ങാൻ പ്രാർത്ഥിച്ചോനേ!\nരണ്ടാം മൃത്യുക്കാസാ ഞങ്ങൾക്കേകീടല്ലേ."
    }
]