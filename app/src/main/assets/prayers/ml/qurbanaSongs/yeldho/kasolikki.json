[
    {
        "type": "heading",
        "content": "കാസോലിക്കി"
    },
    {
        "type": "subheading",
        "content": "(മാർ അപ്രേം)"
    },
    {
        "type": "song",
        "content": "അർക്കനെ വെല്ലും ഭാസുള്ള വിസ്മയതാരം താതന്റെ\nവചനത്തിൻ മാനവജന്മം-വിദ്വാന്മാരെയറിയിച്ചു.\nദൂതൻ ചൊന്നോരാശ്ചര്യം-ബേതലഹേമിൽ കാണാനായ്\nകാഴ്ചകളേന്തി സിദ്ധന്മാർ-യാത്രയ്ക്കായുത്സാഹിച്ചു.\nവാനവസേനകളാ ഗുഹയിൽ കേറിയിറങ്ങുന്നതു കണ്ടാർ\nദാവീദിൻ മകൾ മറിയാമിൻ-താരാട്ടിൻ പാട്ടും കേട്ടു.\nശീലത്തുണ്ടുകളാൽ ചുറ്റി-കാലിക്കൂട്ടിൽ മേവുന്ന\nപൈതലിനെയും ദർശിച്ചാ-രാർപ്പു വിളിച്ചാനന്ദിക്കാം.\nസ്തോത്രം ദൈവത്തിന് വാനിൽ-ഭൂമിയിലൈക്യക്ഷേമങ്ങൾ\nനൽ പ്രത്യാശ നരർക്കെന്നും-സ്തോത്രം നിത്യം സർവ്വേശാ!!"
    }
]