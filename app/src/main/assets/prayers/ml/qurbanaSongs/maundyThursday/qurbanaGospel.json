[
    {
        "type": "heading",
        "content": "ഏവൻഗേലിക്കു ശേഷം"
    },
    {
        "type": "subheading",
        "content": "(തൂറോദ് സീനായ്)"
    },
    {
        "type": "subheading",
        "content": "(ഉടയോൻ നാഥാ ഗിരിസീനാ നിൻ എന്ന പോലെ)"
    },
    {
        "type": "song",
        "content": "1. രഹസ്യം രഹസ്യം-കൂട്ടർക്കുമെനിക്കും നാഥൻ കല്പിച്ചാൻ\nശിഷ്യർ മേടയിലർപ്പിച്ചോ-രീ മർമ്മം ദേവാഗാരേ\nസ്ലീബായാൽ പരിരക്ഷിച്ച രാജസുതൻ തൻ പെസഹായാത്\nഇന്നോളം-ഘോഷിച്ചീടുന്നു."
    },
    {
        "type": "song",
        "content": "മാളിക തന്നിൽ കൊണ്ടാടിയ മർമ്മം പാരം ശ്രേഷ്ഠതരം\nശിഷ്യന്മാരേ! ഭക്ഷിപ്പിൻ-കാസായും പാനം ചെയ്/u200bവിൻ\nസഭ കൂടുമ്പോളെപ്പോഴും ഓർമ്മയിതാഘോഷിക്കേണം\nവീണ്ടും ഞാ-നാഗതനാവോളം"
    },
    {
        "type": "song",
        "content": "കർത്തൻ തിരുമെയ്-ഭാഗിച്ചോരന്തി-നേരം സ്‌തുതി പാടാം\nഈറേന്മാർക്കുമഗമ്യൻ തൻ-കാരുണ്യത്താൽ പാരാർന്നു.\nതരുവിൽ തൻ്റെ വിലാവീന്നും-ദുരിതഹരം സോപ്പായാകും\nതിരുരക്തം-നീരൊടു വീഴ്ത്തുകയാൽ."
    },
    {
        "type": "song",
        "content": "ശിഷ്യർ കൂടി മേടയിലീ നിശയിൽ പുത്രൻതൻ മേനി\nഭാഗിച്ച് രുധിരം ചേർത്ത്-ചൊന്നാനെൻമെയ് ഭക്ഷിപ്പിൻ\nമമ രക്തം പാനം ചെയ്/u200bവിൻ-വാനവരാജ്യത്തെന്മേശ-\nയ്ക്കാഗതരായ- നിങ്ങളിരുന്നീടും."
    },
    {
        "type": "song",
        "content": "നിങ്ങൾ സഹിതം പെസഹാ ഭക്ഷിപ്പാൻ-ശിഷ്യന്മാരേ! ഞാൻ\nവാഞ്ഛിച്ചേറ്റം ചെന്നോതിൻ;- നിൻ വീട്ടിൽ പെസഹാമർമ്മം\nനിറവേറ്റാൻ കാംക്ഷിക്കുന്നേൻ;-അവനപ്പോൾ നിർദ്ദേശിക്കും\nസൗധത്തിൽ-ചെയ്യുക സന്നാഹം."
    },
    {
        "type": "song",
        "content": "മിസ്രേം നാട്ടിൽ-കുഞ്ഞാട്ടിൻ കൊലയാൽ-മുക്തി ജനം നേടി\nകർത്തൻ തൻശിഷ്യന്മാരാം-പന്തിരുവർക്കായ് പങ്കിട്ട\nഅപ്പം വീഞ്ഞിവ നമ്മളുടെ മരണത്തെ ജീവിപ്പിച്ച\nതൻമൃതിയിൻ-മർമ്മങ്ങൾ തന്നെ."
    },
    {
        "type": "song",
        "content": "രക്ഷകഗാത്രം-പേറിയ കബറാണീ-കൂദാശാപീഠം\nഅപ്പം വീഞ്ഞിവ കല്ലറയിൽ - വയ്ക്കപ്പെട്ട ശരീരം താൻ\nഉത്ഥാനത്താൽ സാത്താനെ-പോരാട്ടത്തിൽ നേരിട്ട\nകർത്താവി-ന്നാത്മാവാചാര്യൻ"
    },
    {
        "type": "subheading",
        "content": "അല്ലെങ്കിൽ"
    },
    {
        "type": "subheading",
        "content": "(കൂക്കോയോ- യേറുശലേമേറുന്നോനെ ... എന്ന പോലെ)"
    },
    {
        "type": "song",
        "content": "സ്നേഹിത ശിഷ്യസമന്വിതനായ്-മോറാ-നീശോ\nആഘോഷിച്ചാൻ മാളികയിൽ-പെസഹായിൻ പെരുന്നാൾ.\n/tഞങ്ങടെ വടിവിൽ-നരരൂപം പൂണ്ട\n/tവചനാത്മകനാം-കർത്താവേ! സ്തോത്രം.\nഹാലേലുയ്യാ എല്ലാരും-സാമോദം പാടി.\nനമ്മെ രക്ഷിപ്പാൻ പെസഹാ-ബലിയായിത്തീർന്ന\n/tഹാലേലുയ്യാ-നാഥൻ സംസ്തുത്യൻ."
    }
]