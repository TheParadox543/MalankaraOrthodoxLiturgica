[
    {
        "type": "heading",
        "content": "ഏവൻഗേലിക്കു ശേഷം"
    },
    {
        "type": "subheading",
        "content": "(കുക്കോയോ)"
    },
    {
        "type": "song",
        "content": "സർവ്വദിനങ്ങളിലും ശ്രേഷ്‌ഠം-ഞായർ നാൾ തന്നെ\nആമോദിക്കുന്നന്നാളിൽ-പാരും വാനിടവും;\n/tത്രോണോസേറ്റം-മഹിമാവണിയുന്നു;\n/tസുവിശേഷത്തെ-ഘോഷിച്ചീടുന്നു;\nവാങ്ങിപ്പോയോർക്കാശ്വാസം-വാഴുന്നോർക്കഭയം\nകർത്തനുയിർത്തെഴുന്നേറ്റന്നാൾ-സന്തോഷിച്ച് സഭ,\n/tഹാലേലുയ്യാ-സ്തോത്രം പാടുന്നു."
    },
    {
        "type": "subheading",
        "content": "അല്ലെങ്കിൽ"
    },
    {
        "type": "subheading",
        "content": "(ലത്ഹൂമോ ദ്ഹൈമോനൂസോ)"
    },
    {
        "type": "subheading",
        "content": "(ഏകാത്മജദേവാ ഞാൻ നിൻ ... എന്ന പോലെ)"
    },
    {
        "type": "song",
        "content": "വാനിടമാനന്ദിച്ചീടും-ഭൂതല വാരിധി ശൈലങ്ങൾ\nമേടിവ പാടി-സ്തോത്രം ഘോഷിക്കും.\nമരണത്തെ സത്യം വെന്നു-ഉത്ഥാനം തൻ പ്രഭ വീശി\nഭൂതലമെങ്ങും-ക്ഷേമം ഭാസിച്ചു;\nനാശം കബറിൽ കാണാതെ-ശോഭയൊടീശൻ എഴുന്നേറ്റു\nഹാലേലുയ്യാ-ലോകം രക്ഷിച്ചു."
    }
]