[
    {
        "type": "title",
        "content": "ശുബ്ക്കോനൊ"
    },
    {
        "type": "subheading",
        "content": "(വലിയനോമ്പ് ആരംഭിക്കുന്ന തിങ്കളാഴ്ച ഉച്ചനമസ്ക്കാരത്തോടുകൂടെ അവസാനത്തിലുള്ള ഏവൻഗേലിയോനും ഒരു കൗമായും കഴിഞ്ഞ് നമസ്ക്കാര മേശയ്ക്കരികിൽത്തന്നെ നിന്നുകൊണ്ട് ശുശ്രൂഷ ആരംഭിക്കുന്നു)"
    },
    {
        "type": "heading",
        "content": "പ്രാരംഭ പ്രാർത്ഥന"
    },
    {
        "type": "prose",
        "content": "പട്ടക്കാരൻ:- ശുബഹോലാബോ....."
    },
    {
        "type": "prose",
        "content": "ജനം:- ബലഹീനരും പാപികളുമായ.."
    },
    {
        "type": "prose",
        "content": "പട്ടക്കാരൻ:- കർത്താവേ! നിൻ്റെ നിരപ്പും സമാധാനവും നിന്റെ ദൈവത്വത്തിന് പ്രീതികരമായ സ്നേഹവും സദാ ഞങ്ങളുടെ ഉള്ളിൽ കുടികൊള്ളുകയും അതിനാൽ ഞങ്ങളെ സദാ ബന്ധിച്ച് അഴിഞ്ഞു പോകാത്തവിധം ഉറപ്പിച്ചുകൊള്ളുകയും ചെയ്യണമേ. ഞങ്ങൾ ഇടവിടാതെ നിന്നെയും നിന്റെ പിതാവിനെയും ജീവനുള്ള പരിശുദ്ധ റൂഹായേയും ഇപ്പോഴും എപ്പോഴും എന്നേക്കും സ്‌തുതിക്കുമാറാകണമേ."
    },
    {
        "type": "subtext",
        "content": "ഹോശോ..."
    },
    {
        "type": "link-collapsible",
        "file": "psalms/psalm51.json"
    },
    {
        "type": "heading",
        "content": "എനിയോനൊ"
    },
    {
        "type": "subheading",
        "content": "(ഹത്തീസ് ലോക്ക്)"
    },
    {
        "type": "song",
        "content": "പാ-പം-ചെയ്തേൻ, പ്രാർത്ഥന കേട്ടമ്പുടയോനേ! എൻ പിഴപോക്കണമേ.\nനാ-ഥാ-നിഖിലേശാ കൃപചെയ്തെന്നിൽ"
    },
    {
        "type": "song",
        "content": "ഏ-റും-കടപാപങ്ങളിൽ ഞാൻ മലിനത പൂണ്ടു\nനിലവിളി കൂട്ടുന്നേൻ, നാഥാ!......"
    },
    {
        "type": "song",
        "content": "നാ-ഥാ-കരുണാനിധിയേ! നിൻ വാതിലിലല്ലാ\nതെവിടടിയാർ മുട്ടും? നാഥാ!....."
    },
    {
        "type": "song",
        "content": "കേ-ഴു-ന്നേൻ പാപിനിയേപ്പോൽ അർത്ഥിക്കുന്നേൻ\nചുങ്കക്കാരൻ പോൽ, നാഥാ....."
    },
    {
        "type": "song",
        "content": "അൻ-പു-ള്ളാനേ! പാപികളിൻ ദോഷകടങ്ങൾ-\nക്കൻപാൽ ക്ഷമനൽക, നാഥാ!......."
    },
    {
        "type": "song",
        "content": "വൈ-രം-മത്സരമിവ വെടിയും സ്നേഹത്താലൂൾ-\nത്തളിരു നിറയ്ക്കണമേ. നാഥാ.........."
    },
    {
        "type": "song",
        "content": "മ്ശീ-ഹാ!-പാതകികൾക്കായിത്തരുവിൽ തന്മെയ്\nബലിയർപ്പിച്ചോനേ! നാഥാ...."
    },
    {
        "type": "song",
        "content": "മ്ശീ-ഹാ!-പാപിനി ചോരനിവർക്കുൾസ്നേഹത്താൽ\nമുക്തികൊടുത്തോനേ! നാഥാ!......."
    },
    {
        "type": "song",
        "content": "മിശീ-ഹാ!-മാളികയതിലേറി ശ്ലീഹന്മാർക്കായ്\nശാന്തിയണച്ചോനേ!- നാഥാ!......."
    },
    {
        "type": "song",
        "content": "മ്ശീ-ഹാ!-മഹിതശ്ലോമ്മോയാൽ ശിഷ്യരെ സൗധേ\nമോദിപ്പിച്ചോനേ! നാഥാ!...."
    },
    {
        "type": "subtext",
        "content": "ബാറെക്മോർ. ശുബഹോ.. മെനഓം..........."
    },
    {
        "type": "song",
        "content": "താ-തൻ പേർക്കായ് സ്‌തുതിയേറ്റി കൂപ്പുക സുതനെ\nറൂഹായോടൊപ്പം നാഥാ!"
    },
    {
        "type": "prose",
        "content": "ശുശ്രൂഷക്കാരൻ :- സ്‌തൗമെൻകാലോസ്…"
    },
    {
        "type": "prose",
        "content": "ജനം:- കുറിയേ..."
    },
    {
        "type": "collapsible-block",
        "title": "പ്രുമിയോൻ",
        "items": [
            {
                "type": "prose",
                "content": "സ്വർഗ്ഗീയ സമാധാനമാകുന്ന പിതാവേ! നിനക്കു സ്തു‌തി. ഭൗമികരുടെ നിരപ്പാകുന്ന പുത്രാ! നിനക്കു സ്തോത്രം. ദൈവികദാനങ്ങളെ പൂർത്തീകരിക്കുന്നവനായ വിശുദ്ധ റൂഹാ! നീ വന്ദ്യനാകുന്നു. പിതാവ് നമ്മുടെ രക്ഷയെപ്രതി തന്റെ ഏകജാതനെ മരണത്തിനു നൽകി. സ്വസ്നേഹത്തിന്റെ പ്രേരണയാൽ പുത്രൻ നമുക്കുവേണ്ടി മരിച്ചു. പരിശുദ്ധറൂഹാ നമ്മുടെ നന്മയിൽ സന്തോഷിക്കുന്നു. അവൻമൂലം നമ്മുടെ യാചനകൾ നൽകപ്പെടുകയും ചെയ്യുന്നു. നീ ത്രിത്വമായും സാരാംശത്തിൽ ഏകമായും സ്ഥിതിചെയ്യുന്നവനും മഹത്വത്തോടെ മൂന്നു ക്‌നൂമാകളായി വന്ദിക്കപ്പെടുന്നവനുമാകുന്നു. കർത്താവേ! പരസ്പരം പരമാർത്ഥമായി സമാധാനം നൽകുവാൻ ഞങ്ങൾക്കു കൃപ നൽകുകയും അതുമൂലം ദൈവികമായി നിന്നോടുള്ള ഐക്യത്തിലും അനശ്വരമായ സ്നേഹബന്ധത്തിലും ഞങ്ങളെ കാത്തുകൊള്ളുകയും ചെയ്യണമേ. മഹനീയമായ നിന്റെ ഉയിർപ്പിന്റെ ആനന്ദദിനത്തിലും എല്ലാ പെരുന്നാളുകളിലും സമയങ്ങളിലും നേരങ്ങളിലും കാലങ്ങളിലും ഞങ്ങളുടെ ആയുഷ്ക്കാലം മുഴുവനിലും വിസ്‌മയനീയമാം വിധം ഞങ്ങൾ നിന്നെ സ്‌തുതിക്കുമാറാകണമേ. ബ്‌കുൽഹുൻ...."
            },
            {
                "type": "heading",
                "content": "സെദറാ"
            },
            {
                "type": "prose",
                "content": "സൃഷ്ടികളുടെ നിത്യസമാധാനവും സകല ഭാഗങ്ങളുടെയും അതിർത്തികളുടെയും യഥാർത്ഥമായ നിരപ്പും ആയ മിശിഹാതമ്പുരാനേ! നീ സ്നേഹമാകുന്നു. സ്നേഹമെന്ന് നീ വിളിക്കപ്പെടുകയും ചെയ്യുന്നു. മറ്റെല്ലാ നാമങ്ങളെക്കാൾ ഈ നാമത്തിൽ നീ കൂടുതലായി സന്തോഷിക്കുന്നു. അതുമൂലം മനുഷ്യസ്നേഹമുള്ളവൻ എന്ന് നീ അറിയപ്പെടുന്നു. അതു ധരിച്ചിരിക്കുന്നവരെ നീ ബഹുമാനിക്കുന്നു. നിന്റെ കുരിശുമുഖാന്തരം ശത്രുതയുടെ വേലിയെ തകർത്തു കൊണ്ട് ഈ സ്നേഹത്താൽ ഞങ്ങൾക്കുവേണ്ടി സ്വീകാര്യബലിയും ആനന്ദപരിമളവുമായി നീ സ്വയം സമർപ്പിച്ചു. സ്വന്തരക്തത്താൽ സ്വർഗ്ഗത്തിലും ഭൂമിയിലും ഉള്ളവയെ നീ സമാധാനപ്പെടുത്തി. നിത്യമായ നിന്റെ ദൈവത്വത്തിന്റെ അവിഭാജ്യമായ ഏകത്വംമൂലം അവ രണ്ടിനേയും ഒന്നാക്കിത്തീർത്തുകൊണ്ട് മദ്ധ്യത്തിൽനിന്നു വിദ്വേഷത്തെ നീ നീക്കിക്കളഞ്ഞു. താത്ക്കാലികമായ നിൻ്റെ മനുഷ്യത്വം മൂലം ദൂരസ്ഥരെയും സമീപസ്ഥരെയും നീ വിളിച്ച് ദൈവികമായ നിന്റെ സ്നേഹൈക്യത്തിലും നിന്റെ അനാദ്യന്തമായ രാജ്യത്തിലെ ഭവനാവകാശത്തിലും അവരെ ബന്ധിച്ചു. പ്രധാന മാലാഖയുടെ അഭിവാദനംമൂലം നിന്റെ ഗർഭധാരണത്തെക്കുറിച്ച് കന്യകയായ നിൻ്റെ മാതാവിനോട് അറിയിക്കുകയാൽ ലോകത്തോടു നിരപ്പും സമാധാനവും നീ സുവിശേഷിച്ചു. സമാധാനത്തോടുകൂടെ നിന്റെ മാതാവ് നിന്റെ പ്രാസംഗികനായ യോഹന്നാൻ്റെ മാതാവായ ഏലിശ്ബായെ അഭിമുഖീകരിക്കുകയും നിന്റെ സമാധാനത്തിന്റെ സന്തോഷം മൂലം, ഒരു ദാസൻ തൻ്റെ യജമാനൻ്റെ സന്നിധിയിൽ എന്ന വിധം അവൻ നിൻ്റെ സന്നിധിയിൽ തുള്ളിച്ചാടുകയും ചെയ്തു. നിന്റെ ജനനത്താൽ ഈറേന്മാർ ഇടയന്മാരോട് സമാധാനം അറിയിച്ചു. മഹനീയമായ നിൻ്റെ പുനരുത്ഥാനത്തെക്കുറിച്ച് സുവിശേഷിച്ച സ്ത്രീകൾക്ക് നീ സമാധാനം നൽകി. പരിശുദ്ധ ശിഷ്യന്മാർ കൂടിയിരുന്ന മാളികയിൽ നീ സമാധാനപൂർവ്വം പ്രവേശിച്ച് നിന്റെ പുനരുത്ഥാനത്തെക്കുറിച്ച് അവരെ സ്ഥിരചിത്തരാക്കി. നിന്നെ അയച്ചവന്റെ അടുക്കലേക്ക് നീ ആരോഹണം ചെയ്‌തപ്പോൾ നിൻ്റെ ശ്ലീഹന്മാർക്ക് നീ സമാധാനം നൽകുകയും, എൻ്റെ സമാധാനം ഞാൻ നിങ്ങൾക്കായി നൽകുന്നു. ലോകം നൽകുന്നതുപോലെയല്ല. ഞാൻ നിങ്ങൾക്കു നൽകുന്നത്, ഞാൻ നിങ്ങളെ സ്നേഹിക്കുന്നതുപോലെ നിങ്ങളും പരസ്പരം സ്നേഹിക്കണമെന്നുള്ളതാകുന്നു എൻ്റെ കൽപ്പന എന്ന് അവരോട് അരുളിച്ചെയ്യുകയും ചെയ്തു. ഞങ്ങളുടെ രക്ഷിതാവേ! ഈ സ്നേഹം ഞങ്ങൾക്കായി നീ കാത്തുകൊള്ളണമേ. അതിനാൽ ഞങ്ങളുടെ മനസ്സുകളെ സ്ഥിരപ്പെടുത്തണമേ. നിന്റെ സ്നേഹത്താൽ ഞങ്ങൾ പരസ്പരം ബന്ധിക്കപ്പെടണമേ. നിന്റെ സ്നേഹം ഞങ്ങളുടെ ഇടയിൽനിന്ന് ഭിന്നതകളെയും തർക്കങ്ങളെയും ബഹിഷ്‌കരിക്കുമാറാകണമേ. നിൻ്റെ സ്നേഹം ഞങ്ങളെ നിന്റെ ജീവദായകമായ കൽപ്പനകളെ ആചരിക്കുന്നവരാക്കിത്തീർക്കണമേ. നിൻ്റെ സ്നേഹത്താൽ പീഢകളും കഷ്ടതകളും ഞങ്ങളിൽനിന്ന് നീക്കിക്കളയണമേ. നിന്റെ സ്നേഹംമൂലം ഞങ്ങൾ നിരപ്പിൻ്റെയും സമാധാനത്തിന്റെയും സന്താനങ്ങളായി ഭവിക്കണമേ. സമാധാനം മൂലം ഇടയന്മാരെയും അവരുടെ ആടുകളെയും ഐക്യപ്പെടുത്തണമേ. നിൻ്റെ സമാധാനം മൂലം ആചാര്യന്മാരെ അവരുടെ കൂദാശകളാൽ ആനന്ദിപ്പിക്കണമേ. നിൻ്റെ സമാധാനത്താൽ നിൻ്റെ സഭയേയും അതിന്റെ പ്രജകളേയും പൂർണ്ണരാക്കണമേ. നിൻ്റെ സമാധാനത്താൽ അതിനെ ഭരിക്കണമേ. നിന്റെ സമാധാനത്താൽ അതിനെ അലങ്കരിക്കണമേ. നിന്റെ സമാധാനത്താൽ അതിലെ സംഘങ്ങളെ നയിച്ചു കൊള്ളണമേ. സമാധാനം മൂലം അതിലെ മക്കളെ സന്തോഷിപ്പിക്കണമേ. അതിലുള്ള ദൂരസ്ഥരെ സമാധാനം മൂലം ആകർഷിക്കണമേ. അതിലെ സമീപസ്ഥരെ സമാധാനത്താൽ കാത്തുകൊള്ളണമേ. സമാധാനം മൂലം അതിലെ ശുശ്രൂഷകന്മാരെ ശോഭിപ്പിക്കണമേ. അതിലെ ഭരണകർത്താക്കളെ സമാധാനത്താൽ സംയോജിപ്പിക്കണമേ. അതിലെ ഗണങ്ങളെ സമാധാനത്താൽ ക്രമീകരിക്കണമേ. സമാധാനത്താൽ അതിലെ പെരുന്നാളുകളെ നിലനിർത്തണമേ. കോപിച്ചിരിക്കുന്നവരെ സമാധാനത്താൽ ശാന്തതപ്പെടുത്തണമേ. വ്യർത്ഥന്മാരെ സമാധാനംമൂലം പിന്തിരിപ്പിക്കണമേ. ആത്മദുഃഖിതരെ സമാധാനത്താൽ സന്തോഷപൂർണ്ണരാക്കണമേ. നിന്റെ ഇടവകയെ സമാധാനത്താൽ കാത്തുകൊള്ളണമേ. സംശയബുദ്ധികളെ സമാധാനത്തിൽ സ്ഥിരതയുള്ളവരാക്കണമേ. സമാധാനം മൂലം ഞങ്ങളുടെ വിചാരങ്ങളെ നിർമ്മലമാക്കണമേ. കഠിനരായ യജമാനന്മാരിൽനിന്ന് സമാധാനം മൂലം ഞങ്ങളെ രക്ഷിക്കണമേ. നിന്റെ എല്ലാ പെരുന്നാളുകളിലും സമാധാനം കൊണ്ട് ഞങ്ങളെ അലങ്കരിക്കണമേ. സമാധാനത്താൽ ഞങ്ങളുടെ നോമ്പും പ്രാർത്ഥനയും അംഗീകരിക്കണമേ. സമാധാനത്താൽ കരുണയും വിമോചനവും ഞങ്ങൾക്കു നൽകണമേ. സമാധാനംമൂലം ദുഷ്ടബന്ധങ്ങളെ ഞങ്ങളിൽനിന്ന് അഴിച്ചുകളയണമേ. സമാധാനംമൂലം ഞങ്ങളിൽനിന്ന് ശത്രുവിൻ്റെ നുകം തകർത്തുകളയണമേ. നിന്റെ സമാധാനം ഞങ്ങളോടുകൂടി സ്ഥിതിചെയ്യണമേ. നിന്റെ സമാധാനം ഞങ്ങളുടെ ഇടയിൽ വാഴണമേ. നിൻ്റെ സ്നേഹത്താൽ ഞങ്ങളുടെ മനസ്സിനെ സന്നദ്ധമാക്കണമേ. നിന്റെ സ്നേഹം ഞങ്ങളുടെ ഹൃദയങ്ങളിൽ സ്ഥാപിക്കണമേ. സമാധാന നാഥനായ നിന്നെയും സമാധാന ദാതാവായ നിന്റെ പിതാവിനെയും സത്യസ്നേഹത്തെ പൂർത്തിയാക്കുന്നവനായ നിന്റെ റൂഹായേയും ഇപ്പോഴും എപ്പോഴും എന്നേക്കും ഞങ്ങൾ സ്തോത്രം ചെയ്യുമാറാകണമേ."
            }
        ]
    },
    {
        "type": "subtext",
        "content": "ഹോശോ…"
    },
    {
        "type": "heading",
        "content": "കോലോ"
    },
    {
        "type": "subheading",
        "content": "(കൂക്കോയൊ)"
    },
    {
        "type": "song",
        "content": "സ്നേഹത്തരുവേ! നീ പാരം മോദകരം ധന്യം\nനീയധിവാസം ചെയ്യുമിടം ശുഭപൂർണ്ണം: നി-ന്നാൽ\n/tഅബ്രഹാമിൻ-ഗൃഹമാർന്നു നാഥൻ\n/tനിന്നാലേറി-വൈദികർ ബെസ്ക്കുദിശാ\nയാതനയും പീഢയുമെന്നെക്കർതൃസ്നേഹ-ത്തീ-\nന്നേതുമകറ്റില്ലെന്നോതി നിന്നാൽ പൗലോസും\n/tഹാലേ.........ഇതു തന്നോൻ ധന്യൻ"
    },
    {
        "type": "song",
        "content": "സോദരനപരാധം ചെയ്താൽ വൈരം കൈവിട്ടി\nട്ടേഴോടെഴുപതുവട്ടം നീ ക്ഷമ നൽകീടേണം\n/tസോദരനെപ്പോൽ-നീയും പിഴയാളി\n/tഓർക്കിൽ നിനക്കും-മോചനമാവശ്യം\nരമ്യതയാൽ കൂട്ടാളികളായ് ദിനരാത്രം നി-ങ്ങൾ\nനാഥാ സ്തുതിയെന്നാർക്കണമെന്നേവം നമ്മൾക്കായ്\n/tഹാലേ............ എഴുതീ ദൈവസുതൻ."
    },
    {
        "type": "subtext",
        "content": "ബാറെക്മോർ. ശുബഹൊ............."
    },
    {
        "type": "song",
        "content": "സ്നേഹം നിസ്തുലമെന്നെഴുതി മാർ പൗലോസ-തിനെ\nമോഹിക്കുന്നോൻ ധന്യ നവൻ കണ്ടിടുമുടയോ-നെ\n/tകണ്ടാൻ പരനെ-ഗിരിമൗലിയിൽ മോശ\n/tവിധിനിലയത്തിൽ-സഹദേരും കണ്ടു.\nതിരുസഭയവനെത്തരുവിന്മേൽ സ്നേഹത്താൽ ദ-ർശി-\nച്ചിരവും പകലും സ്‌തുതിഗാനം ഘോഷിച്ചീടുന്നു.\n/tഹാലേ..........ഉഹാലേ.........."
    },
    {
        "type": "subtext",
        "content": "മെനമാലം.."
    },
    {
        "type": "song",
        "content": "പ്രിയരേ! തീക്ഷ്‌ണത കാട്ടുക ദിവ്യായുധമാം നോ-മ്പിൽ\nമശിഹായിൽ പൂർണ്ണതയാർന്നോൻ നോമ്പാൽ നാഥാ ജയമാർന്നു\n/tആകെൽക്കറുസാ-തന്നൊടു പോരിട്ടാർ\n/tശോഭിതനായി സീനായിൽ മോശ\nഏലിയായെരിതീത്തേരിൽ നോമ്പാൽ വാനേ-റി\nഉന്നതിസുകൃതികളാർജ്ജിച്ചു മകുടം സഹദേ-രും\n/tഹാലേ.........ഉഹാലേ..........."
    },
    {
        "type": "subtext",
        "content": "മൊറിയൊ......"
    },
    {
        "type": "collapsible-block",
        "title": "എത്രൊ",
        "items": [
            {
                "type": "prose",
                "content": "കർത്താവേ! ഞങ്ങളുടെ ഹൃദയങ്ങളെ സമാധാനമന്ദിരങ്ങളും ഞങ്ങളുടെ മനസ്സുകളെ സമാധാനതുറമുഖങ്ങളും ആക്കിത്തീർത്ത്, നിന്നോടും അന്യോന്യവുമുള്ള യഥാർത്ഥ സ്നേഹം ഞങ്ങളുടെ ഉള്ളിൽ വിതയ്ക്കണമേ. സ്നേഹവും യോജിപ്പും ഐകമത്യവും ഭക്തിയും ഞങ്ങളിൽ സ്ഥാപിക്കണമേ. അങ്ങനെ വെടിപ്പോടെ ഞങ്ങൾ അന്യോന്യം സമാധാനം നൽകുവാനും പരമാർത്ഥതയോടെ അതു സ്വീകരിപ്പാനും ഞങ്ങൾക്കിടയാകണമേ. ഞങ്ങൾ നിർവഹിക്കുന്ന ഈ കർമ്മത്തിൽ, തിരഞ്ഞെടുക്കപ്പെട്ട ധൂപത്തിലും ആനന്ദപരിമളത്തിലും ഹിതകരമായ ധൂപത്തിലും എന്നപോലെ തിരുവിഷ്ടം പ്രീതിപ്പെടുമാറാകണമേ. നീ സകലത്തേയും സമാധാനം മൂലം ആനന്ദിപ്പിക്കുന്നവനും നിരപ്പിനാൽ സകലത്തേയും സന്തോഷിപ്പിക്കുന്നവനും ആകുന്നുവല്ലൊ. നിനക്കും നിൻ്റെ പിതാവിനും ജീവനുള്ള വിശുദ്ധ റൂഹായ്ക്കും ഇപ്പോഴും എപ്പോഴും എന്നേക്കും സ്തു‌തിയും ബഹുമാനവും യോഗ്യമാകുന്നു. ഹോശോ....."
            }
        ]
    },
    {
        "type": "heading",
        "content": "കോലോ"
    },
    {
        "type": "subheading",
        "content": "(ആഹായ് നാഹേബ്)"
    },
    {
        "type": "song",
        "content": "കല്‌പനകാപ്പാനന്യോന്യം-സ്നേഹിപ്പിൻ സഹജന്മാരെ\n/tചിലരുപവാസം കാക്കുമ്പോൾ\n/tഹൃദയം-സ്പർദ്ധാവൈരമയം\nവീഞ്ഞുവെടിഞ്ഞോരിൽ ചിലരോ-പ്രിയനെ രഹസ്യം നിഹനിപ്പൂ"
    },
    {
        "type": "song",
        "content": "മണിപതിനൊന്നിൽ പണിചെയ്/u200bവാൻ-വേലക്കാരെ! വിളിച്ചവനേ\n/tനിന്മാനത്തിനു ഞാൻ തീർത്തൊരു\n/tമകുടം പതിനൊന്നും കൈക്കൊ-\nണ്ടരുളുക പാപവിമോചനമ-ക്കനിവിനു ഞാൻ സ്തുതി പാടീടും"
    },
    {
        "type": "subtext",
        "content": "ബാറെക്മോർ. ശുബഹോ ........."
    },
    {
        "type": "song",
        "content": "പരിപാവന സഭയേ! ശാന്തി-ശമവും നിന്മതിലാകട്ടെ\n/tഈർഷ്യയതും വ്യാജവുമെങ്ങും\n/tസ്നേഹ-ത്തീയിലൊടുങ്ങട്ടെ\nതിരുമണവാളൻ തൻ പെരുന്നാൾ-സുചിരം നീയാഘോഷിക്ക"
    },
    {
        "type": "subtext",
        "content": "മെനഓലം......"
    },
    {
        "type": "song",
        "content": "ദേവാ! കൃപചെയ്തീടണമേ-നിൻകൃപയിൽ പതിവിന്നൊപ്പം\n/tകണിയനവരതം ഞങ്ങൾക്കായ്\n/tവയ്ക്കും-കുടിലനെയോടിക്ക\nനിൻ സ്ലീബാകാവൽ ഞങ്ങൾക്കതിനാലാവൃതരാം ഞങ്ങൾ"
    },
    {
        "type": "song",
        "content": "കരുണാജലനിധിയാം ദേവാ! പാതകികൾക്കുത്തരമരുൾക\n/tഅപരാധം ചെയ്തോർ ഞങ്ങൾ\n/tകൃപയിൻ-വാതിലിൽ മുട്ടുന്നു\nശ്രീമയമാം നിൻ നിധിയിൽ നി-ന്നേകീടുകപാതകമുക്തി."
    },
    {
        "type": "subtext",
        "content": "മൊറിയൊ.............."
    },
    {
        "type": "heading",
        "content": "മാർ യാക്കോബിന്റെ ബോവൂസ്സൊ"
    },
    {
        "type": "song",
        "content": "ഈശാ! നാഥാ! വരിക തുണപ്പാൻ വിളികൂട്ടുന്നു\nപ്രാർത്ഥന കേട്ടിട്ടാത്മാക്കൾമേൽ കൃപചെയ്യേണം,\nഈശാ! നാഥാ! ഈറയനാഥാ! മാലാഖേശാ!\nപ്രാർത്ഥന കേട്ടിട്ടാത്മാക്കൾമേൽ കൃപചെയ്യേണം."
    },
    {
        "type": "song",
        "content": "ഐക്യത്തിന്നായ് ബദ്ധപ്പെടുവിൻ ക്രുദ്ധന്മാരേ\nനമ്മാൽ ക്രുദ്ധൻ നാഥൻ നമ്മിൽ പ്രീതിപ്പെട്ടു\nകുറ്റം ചെയ്തോനിങ്ങുവരട്ടെ സംമാന്യൻ ഞാ-\nനങ്ങെത്തീടിൽ മാനം കെടുമെന്നോതീടല്ലേ."
    },
    {
        "type": "song",
        "content": "സ്നേഹിക്കേണം ഭ്രാതാക്കളെ നീയവയവതുല്ല്യം\nകർത്താവീശോയേകൻതന്നെ മെയ്യിൻ മൗലി\nകോപം മൂലം ഭ്രാതൃസ്നേഹം വിട്ടീടുന്നോൻ\nനാഥാദ്വേഷി, ഭ്രാതൃസ്നേഹിക്കില്ലടിമത്വം."
    },
    {
        "type": "song",
        "content": "ക്രോധാവിഷ്ടാ! ദൈവത്തെപ്പോൽ നിൻഭ്രാതാവോ-\nടൈക്യം പാലിച്ചീടേണം നീ ചിന്താപൂർവ്വം,\nനീക്കുക നീ നിന്നുള്ളിലെ ദുഷ്‌ടും പകയും പോരും\nകർതൃസ്നേഹം വാനതിലെപ്പോൽ വാഴും നിന്നിൽ"
    },
    {
        "type": "song",
        "content": "കോപിച്ചോർ തൻ ശാന്തിയതാകും താതൻ സ്തുത്യൻ\nവന്ദ്യൻ ക്രൂശാൽ ശാന്തി ജഗത്തിന്നേകിയ പുത്രൻ\nതപ്തന്മാർക്കായ് മോചനമരുളും റൂഹാ സ്തോത്രം\nഉണ്ടാകട്ടെ നമ്മുടെമേലൻപാമ്മീനാമ്മീൻ"
    },
    {
        "type": "song",
        "content": "സർവ്വം കേട്ടിട്ടഭ്യർത്ഥനയെ കൈക്കൊൾവോനേ!\nപ്രാർത്ഥനകേട്ടിട്ടാത്മാക്കൾമേൽ കൃപചെയ്യേണം."
    },
    {
        "type": "heading",
        "content": "വായനകൾ :-"
    },
    {
        "type": "prose",
        "content": "1 യോഹന്നാൻ 4 : 11 - 21"
    },
    {
        "type": "prose",
        "content": "1 കോരിന്ത്യർ 13 : 4 - 10"
    },
    {
        "type": "heading",
        "content": "പെത്ഗോമൊ"
    },
    {
        "type": "song",
        "content": "ഹാലേ...........ഉഹാലേ.......... ദോഷക്ഷമയാർജ്ജിച്ചാൻ\nപാപവിമോചനമാർന്നോൻ ധന്യൻ-ഹാലേലുയ്യാ."
    },
    {
        "type": "collapsible-block",
        "title": "ഏവൻഗേലിയോൻ",
        "items": [
            {
                "type": "subheading",
                "content": "(മത്തായി 18 : 18 - 35)"
            },
            {
                "type": "prose",
                "content": "യേശു ശിഷ്യന്മാരോടു പറഞ്ഞു “നിങ്ങൾ ഭൂമിയിൽ കെട്ടുന്നതെല്ലാം സ്വർഗ്ഗത്തിൽ കെട്ടപ്പെട്ടതായിരിക്കും, നിങ്ങൾ ഭൂമിയിൽ അഴിക്കുന്നത് സ്വർഗ്ഗത്തിലും അഴിക്കപ്പെട്ടിരിക്കും എന്നു ഞാൻ നിങ്ങളോടുപറയുന്നു. നിങ്ങൾ രണ്ടു പേർ ഭൂമിയിൽ ഏതൊരു കാര്യത്തെക്കുറിച്ചും യാചിപ്പാൻ ഏകമനസ്സുള്ളവരായാൽ സ്വർഗ്ഗത്തിലുള്ള എന്റെ പിതാവിങ്കൽനിന്നു അതു അവർക്കു ലഭിക്കും. എന്തുകൊണ്ടെന്നാൽ എന്റെ നാമത്തിൽ രണ്ടോ മൂന്നോപേർ എവിടെ കൂടിയിരിക്കുന്നുവോ അവിടെ അവരുടെ ഇടയിൽ ഞാനും ഉണ്ട്”. അപ്പോൾ കീപ്പാ അടുത്തുചെന്ന് അദ്ദേഹത്തോട് “എന്റെ കർത്താവേ! എൻ്റെ സഹോദരൻ എന്നോടു കുറ്റം ചെയ്താൽ ഞാൻ എത്രപ്രാവശ്യം ക്ഷമിക്കണം. ഏഴുപ്രാവശ്യം വരെയൊ” എന്നു ചോദിച്ചു. യേശു അവനോട് “ഏഴേഴുവീതം എഴുപതുപ്രാവശ്യം എന്നല്ലാതെ ഏഴുവരെ എന്നല്ല ഞാൻ നിന്നോടു പറയുന്നത്\" എന്നു പറഞ്ഞു. സ്വർഗ്ഗരാജ്യം തന്റെ ദാസന്മാരിൽനിന്ന് കണക്കുകേൾപ്പാൻ മനസ്സുവച്ച രാജാവിനോട് സദൃശ്യമാകുന്നു. അവൻ കണക്ക് കേട്ടു തുടങ്ങിയപ്പോൾ പതിനായിരം കക്രീൻ കടം വാങ്ങിയിരുന്ന ഒരുവൻ ഹാജരാക്കപ്പെട്ടു. കടം വീട്ടുവാൻ അവന് വകയില്ലാഞ്ഞതുകൊണ്ട് അവനേയും അവന്റെ ഭാര്യയെയും മക്കളെയും അവൻ്റെ സർവസ്വത്തേയും വിറ്റ് കടം തീർക്കുവാൻ യജമാനൻ കല്‌പിച്ചു. അപ്പോൾ ആ ദാസൻ വീണു വന്ദിച്ചുകൊണ്ട് പ്രഭോ! എനിക്ക് ഒരു അവധിതരണമേ. ഞാൻ സകലതും തന്ന് തീർത്തുകൊള്ളാം എന്ന് പറഞ്ഞു. ആ ദാസൻ്റെ യജമാനൻ മനസ്സലിഞ്ഞ് അവനെ വിടുകയും കടം അവന് ഇളവു ചെയ്ത് കൊടുക്കുകയും ചെയ്തു. ആ ദാസൻ പുറപ്പെട്ട് നൂറ് ദീനോറോ തന്നോട് കടം വാങ്ങിയിരുന്ന ഒരു സഹോദരനെ കണ്ടു. അവനെ പിടിച്ച് തൊണ്ടയ്ക്കു ഞെക്കി *എന്നോട് കടം വാങ്ങിയിരിക്കുന്നത് എനിക്ക് തരിക” എന്നു പറഞ്ഞു. ആ കൂട്ടുദാസൻ അവന്റെ കാൽക്കൽ വീണു. “എനിക്ക് ഒരു അവധിതരണമേ! സകലതും തന്നുതീർത്തു കൊള്ളാം” എന്ന് അപേക്ഷിച്ചു പറഞ്ഞു. എന്നാൽ അവൻ അത് സമ്മതിക്കാതെ തന്നോട് കടം വാങ്ങിയിരുന്നത് കൊടുത്തുതീർക്കുവോളം അവനെ കാരാഗൃഹത്തിൽ ആക്കിച്ചു. ഈ ഉണ്ടായ സംഗതി കണ്ടപ്പോൾ സഹദാസന്മാർ അത്യധികം ദുഃഖിച്ച് വന്ന് ഉണ്ടായ സകലവും തങ്ങളുടെ യജമാനനെ അറിയിച്ചു. അപ്പോൾ യജമാനൻ അവനെ വിളിച്ച് അവനോട് “ദുഷ്ടദാസാ! നീ എന്നോട് അപേക്ഷിക്കുകയാൽ ആ കടമെല്ലാം ഞാൻ നിനക്ക് ഇളച്ചു തന്നുവല്ലോ. ഞാൻ നിന്നോട് കരുണചെയ്തപ്രകാരം നീയും നിന്റെ സഹോദരനോട് കരുണചെയ്യേണ്ടത് ന്യായമല്ലായിരുന്നോ” എന്ന് ചോദിച്ചു. ആ യജമാനൻ കോപിച്ച് കടം വാങ്ങിയിരുന്നത് എല്ലാം കൊടുത്ത് തീർക്കുവോളം അവനെ ദണ്‌ഡാധികാരികളുടെ കൈയിൽ ഏൽപ്പിച്ചു. നിങ്ങൾ ഓരോരുത്തനും അവനവൻ്റെ സഹോദരനോട് ഹൃദയപൂർവ്വമായി കുറ്റം ക്ഷമിക്കാതെയിരുന്നാൽ സ്വർഗ്ഗസ്ഥനായ എൻ്റെ പിതാവ് നിങ്ങളോടും അങ്ങനെതന്നെ ചെയ്യും."
            }
        ]
    },
    {
        "type": "heading",
        "content": "കോലോ"
    },
    {
        "type": "subheading",
        "content": "(ബ്തറഓക്ക് മോറാൻ)"
    },
    {
        "type": "song",
        "content": "നാഥാ! വാതിലിൽ മുട്ടുന്നേൻ നിധിനിലയത്തീ-ന്നൻപർത്ഥിക്കുന്നേൻ\nനെടുനാളായ് ഞാൻ നിൻ വഴികൈവിട്ടൊരു പാപീ-\nപാപമുപേക്ഷിച്ചങ്ങത്തെ കൃപയിൽ വാഴാ-ൻ കൃപചെയ്തീടണമേ."
    },
    {
        "type": "song",
        "content": "കരുണാനിധിയാം നാഥാ! നിൻവാതിലിലല്ലാ-തെവിടടിയാർ മുട്ടും?\nരാജാക്കന്മാരടികൂപ്പും രാജാധീശാ!-\nതിരുസന്നിധിയിൽ യാചിപ്പാൻ നിൻകൃപയല്ലാ-തെങ്ങൾക്കാരുള്ളു."
    },
    {
        "type": "subtext",
        "content": "ബാറെക്മോർ…. ശുബഹോ.."
    },
    {
        "type": "song",
        "content": "ജനകാത്മജ വിമലാത്മാവേ! ഞങ്ങളൊടേൽക്കും-ദുഷ്ട‌ാത്മപ്പടയിൽ\nഞങ്ങൾക്കാവുക വന്മതിലും ശരണമതും നീ\nസത്തമരെത്തിരയും നേരം കരുണച്ചിറകിൽ-ചേർക്കുക ഞങ്ങളെ നീ."
    },
    {
        "type": "subtext",
        "content": "മെനഓലം."
    },
    {
        "type": "song",
        "content": "ഈയഭ്യർത്ഥന സ്വർഗ്ഗത്തിൻ വാതിൽ തുറക്കും-താക്കോലാകണമേ.\nമാനവനാദം മോദകരം! മറുപടി നാഥൻ-\nനൽകിടുമെന്നാ നിരകളിലുൽഘോഷിക്കട്ടെ- റാബേ ദൂതന്മാർ."
    },
    {
        "type": "subtext",
        "content": "മൊറിയൊ.."
    },
    {
        "type": "heading",
        "content": "മാർ യാക്കോബിൻ്റെ ബോവുസ്സൊ"
    },
    {
        "type": "song",
        "content": "ഈശാ നാഥാ! വരികതുണപ്പാൻ വിളികൂട്ടുന്നു\nപ്രാർത്ഥന കേട്ടിട്ടാത്മാക്കൾ മേൽ കൃപചെയ്യേണം.\nഈശാ! നാഥാ! ഈറയനാഥാ! മാലാഖേശാ!\nപ്രാർത്ഥന കേട്ടിട്ടാത്മാക്കൾ മേൽ കൃപചെയ്യേണം."
    },
    {
        "type": "song",
        "content": "കാംക്ഷിക്കുന്നേൻ കന്മഷമുക്തിക്കെൻ കർത്താവേ!\nകാലത്തിന്നൊത്തൻപർത്ഥിപ്പാൻ നൽകുക കണ്ണീർ.\nദാഹിക്കുന്നേനപരിത്യാജ്യം നിൻ കരുണയ്ക്കായ്\nവർഷിക്കെന്മേൽ കരുണക്കടലേ കരുണാപൂരം."
    },
    {
        "type": "song",
        "content": "വൈകീനേരം മൃതിനിഴലെന്നെ വലയം ചെയ്തു\nനീയെൻ സന്ധ്യാരവിയാകണമേ നിൻ പ്രഭകാണ്മാൻ.\nചാവല്ലേ ഞാൻ മുന്തിരി വയലിൻ വെളിയിൽനാഥാ!\nഎൻതാപത്തെ നിന്തിരുനേത്രം കൈക്കൊള്ളേണം."
    },
    {
        "type": "song",
        "content": "കാലംപോക്കി പാഴായവയെ സേവിച്ചീ ഞാൻ\nജീവാന്ത്യത്തിൽ കൈക്കൊൾകെന്നെ ഞാൻ നിന്റേതാം\nമായാരാജാവെന്നെ വധിപ്പാനെയ്‌തുബാണം\nസേനാധീശാ! സൗഖ്യം നേടാനൗഷധമേകൂ."
    },
    {
        "type": "song",
        "content": "ആട്ടിൻപറ്റം വീണ്ടൊരു നല്ലോരിടയാ! സ്തോത്രം.\nചെന്നാരാഞ്ഞാ നഷ്ടമജത്തെ രക്ഷിച്ചോനേ!\nഏവൻപോരും നേരായ് നിന്നെ സ്തുതിചെയ്തീടാൻ\nതാതാത്മാവൊത്തമരുമദൃശ്യാ! സ്തോത്രം സ്തോത്രം."
    },
    {
        "type": "song",
        "content": "ദേവാ! ദേവാ! ഉത്തരമരുളിക്കാരുണ്യം ചെ-\nയ്തേകീടേണം മനുജാത്മാക്കൾക്കനുതാപം നീ."
    },
    {
        "type": "prose",
        "content": "ഞങ്ങളുടെ കർത്താവായ യേശുമിശിഹാ! നിന്റെ കരുണാവാതിൽ ഞങ്ങളുടെ നേരെ നീ അടയ്ക്കരുതേ. കർത്താവേ! ഞങ്ങൾ പാപികളാകുന്നു എന്ന് ഞങ്ങൾ ഏറ്റു പറയുന്നു. ഞങ്ങളോടു കരുണയുണ്ടാകണമേ."
    },
    {
        "type": "prose",
        "content": "കർത്താവേ! നിൻ്റെ മരണത്താൽ ഞങ്ങളുടെ മരണം മാഞ്ഞുപോകുവാനായിട്ട് നിന്റെ സ്നേഹം നിന്റെ സ്ഥാനത്തുനിന്ന് ഞങ്ങളുടെ അടുക്കലേക്ക് നിന്നെ ഇറക്കിക്കൊണ്ടുവന്നു. ഞങ്ങളോടു കരുണയുണ്ടാകണമേ."
    },
    {
        "type": "subheading",
        "content": "(തുടർന്നു ദൈവമേ! നീ പരിശുദ്ധനാകുന്നു ഇത്യാദി കൗമായും സ്വർഗ്ഗസ്ഥനായ ഞങ്ങളുടെ പിതാവേ എന്നുള്ളതും ചൊല്ലിയശേഷം സ്നേഹത്തെക്കുറിച്ചും ക്ഷമയെക്കുറിച്ചും പ്രസംഗിക്കുന്നു. അനന്തരം താഴെക്കാണുന്നതു ചൊല്ലിക്കൊണ്ട് പ്രധാന പട്ടക്കാരൻ എല്ലാവരുടെയും മുമ്പാകെ മൂന്നു പ്രാവശ്യം മുട്ടുകുത്തുന്നു. ഓരോ പ്രാവശ്യവും പട്ടക്കാരൻ മുട്ടുകുത്തുമ്പോൾ ജനങ്ങളും \"പിതാവേ! ക്ഷമിക്കുവാൻ ഞങ്ങളെ അനുഗ്രഹിക്കണമേ” എന്നു പറഞ്ഞുകൊണ്ട് മുട്ടുകുത്തുന്നു.)"
    },
    {
        "type": "heading",
        "content": "ഒന്നാമത്"
    },
    {
        "type": "prose",
        "content": "പട്ടക്കാരൻ:-സഹോദരന്മാരേ വത്സലരേ! മശിഹായേ പ്രതി എന്നോട് ക്ഷമിപ്പിൻ, ഞാൻ നിങ്ങളോട് പാപം ചെയ്‌തുപോയി. സ്നേഹത്തോടും ആത്മീയമായ ഐക്യത്തോടും പൈതൃകമായ സ്നേഹത്തോടും കൂടി ജാഗരൂകനായ ഇടയനെപ്പോലെ നിങ്ങളെല്ലാവരോടും ഞാൻ കൽപ്പിക്കുകയും നിങ്ങളുടെ മുമ്പാകെ നിലത്ത് കുമ്പിടുകയും ചെയ്യുന്നു."
    },
    {
        "type": "prose",
        "content": "ജനം:- പിതാവേ! ക്ഷമിക്കുവാൻ ഞങ്ങളെ അനുഗ്രഹിക്കണമേ."
    },
    {
        "type": "heading",
        "content": "രണ്ടാമത്"
    },
    {
        "type": "prose",
        "content": "പട്ടക്കാരൻ:- നിങ്ങളുടെ നിർവ്യാജസ്നേഹത്തോട് ഞാൻ അപേക്ഷിക്കുകയും അഭ്യർത്ഥിക്കുകയും ചെയ്യുന്നു. സഹോദരന്മാരേ! വത്സലരേ വരുവിൻ, ദൈവം നമ്മോട് രമ്യപ്പെടുവാൻ വേണ്ടി നമുക്ക് പരസ്‌പരം രമ്യമാകാം. വിശുദ്ധ ത്രിത്വത്തിൻ്റെ ബഹുമതിക്കായ് ഞാൻ നിലത്തു കുമ്പിടുന്നു."
    },
    {
        "type": "prose",
        "content": "പിതാവേ ക്ഷമിക്കുവാൻ.."
    },
    {
        "type": "heading",
        "content": "മൂന്നാമത്"
    },
    {
        "type": "prose",
        "content": "പട്ടക്കാരൻ:- നിങ്ങളെല്ലാവരുടെയും സന്നിധിയിൽ സങ്കടഹൃദയത്തോടും പരിപൂർണ്ണ മനസ്സാക്ഷിയോടുംകൂടെ നിങ്ങളുടെ സ്നേഹത്തോട് ഞാൻ അഭ്യർത്ഥിക്കുന്നു. ഉന്നതശബ്ദത്തിൽ നിങ്ങളോട് അട്ടഹസിക്കുകയും ചെയ്യുന്നു. സഹോദരരേ! വത്സലരേ! വരുവിൻ; നമുക്ക് പരസ്‌പരം രമ്യമാകാം. നിങ്ങൾ പരസ്‌പരം തെറ്റുകുറ്റങ്ങൾ ക്ഷമിച്ചാൽ നിങ്ങളോടും ക്ഷമിക്കുമെന്ന് പറഞ്ഞിരിക്കുന്നതനുസരിച്ച് നാമെല്ലാവരിലും ദൈവം പ്രീതിപ്പെട്ട് നമ്മുടെ കടങ്ങളും പാപങ്ങളും ക്ഷമിക്കുവാൻവേണ്ടി അന്യോന്യം ചെയ്‌തുപോയിട്ടുള്ള തെറ്റുകളും കുറ്റങ്ങളും ക്ഷമിക്കണം. ദൈവമായ കർത്താവ് എൻ്റെ പാപങ്ങളും നിങ്ങളുടെ പാപങ്ങളും ക്ഷമിച്ച് പരിഹരിക്കട്ടെ."
    },
    {
        "type": "prose",
        "content": "ജനം:- പിതാവേ! ക്ഷമിക്കുവാൻ....."
    },
    {
        "type": "heading",
        "content": "പ്രാർത്ഥന"
    },
    {
        "type": "prose",
        "content": "ഈ വിശുദ്ധ നോമ്പിന്റെ പ്രാരംഭം അനുഗൃഹീതമായിരിക്കട്ടെ. ഇതിന്റെ അവസാനവും അനുഗൃഹീതമായിരിക്കട്ടെ. തന്റെ ഇഷ്ടാനുസരണം ഇതിനെ അനുഷ്ഠിക്കുന്നതിന് ദൈവം നിങ്ങളെല്ലാവരെയും സഹായിച്ച് തുണയ്ക്കട്ടെ. രഹസ്യവും പരസ്യവുമായ ശത്രുക്കളുടെ, അതായത് വിശ്വാസികളായ ക്രിസ്ത്യാനികളുടെ ശത്രുവായ സാത്താന്റെ കെണികളെ നിങ്ങളുടെ മുമ്പിൽനിന്ന് അവൻ തകർത്തുകളയട്ടെ. നമ്മുടെ കർത്താവായ യേശുമിശിഹാ തന്റെ നോമ്പിന്റെ അന്ത്യത്തിൽ അവനെ തോൽപ്പിച്ച്. സാത്താനേ! എൻ്റെ പിന്നിൽ പോകുക എന്ന് അവനോട് പറഞ്ഞ പ്രകാരം അവൻ്റെ പരീക്ഷണങ്ങളിൽനിന്ന് നിങ്ങളേയും രക്ഷിക്കുമാറാകട്ടെ. ദൈവമാതാവായ മറിയാമിന്റെയും സകല പരിശുദ്ധന്മാരുടെയും ശ്ലീഹന്മാരുടെയും പ്രാർത്ഥനയാലും സ്ലീബായുടെ ശക്തിയാലും നിങ്ങളെ കാത്ത് സഹായിക്കുമാറാകട്ടെ. ആമ്മീൻ."
    },
    {
        "type": "prose",
        "content": "(അനന്തരം വിശ്വാസപ്രമാണവും നാൽപ്പതു കുമ്പിടീലും-നിന്നാൾ സ്‌തുതിയൊടു രാജമകൾ- നയവാൻ പനപോലെ-ആദിയായതും ഹൂത്തോമോയും ചൊല്ലിയിട്ട് പട്ടക്കാരും ശെമ്മാശ്ശന്മാരും ജനം മുഴുവനും ഹൃദയപൂർവ്വം പരസ്പരം സമാധാനം കൊടുക്കണം.)"
    }
]