[
    {
        "type": "title",
        "content": "പ്രഭാതം"
    },
    {
        "type": "collapsible-block",
        "title": "പ്രാരംഭ പ്രാർത്ഥന",
        "items": [
            {
                "type": "prose",
                "content": "ശുബഹോ.."
            },
            {
                "type": "prose",
                "content": "സ്വജാതികളെയും വിജാതികളെയും രക്ഷിക്കുവാൻവേണ്ടി ഒരു സാധാരണക്കാരനെപ്പോലെ കന്യകയിൽ വസിക്കുകയും പെൺകുട്ടിയിൽ യഥാർത്ഥമായി ശരീരം ധരിക്കുകയും ഒരു ദരിദ്രനെപ്പോലെ ഗുഹയിൽ ജനിക്കുകയും ചെയ്ത മഹിമയുള്ള രാജാവായ കർത്താവേ! ഇപ്പോൾ നീ അത്ഭുതകരമായി വസിച്ച ആ കന്യകയോടുകൂടെയും നിന്റെ ജനനത്താൽ ശാന്തമായി നിന്നെ സ്‌പർശിച്ച ഭൂമിയോടു കൂടെയും സന്തോഷസമേതം നിനക്കുവേണ്ടി വാഞ്ഛിച്ച ഇടയന്മാരോടുകൂടെയും ആനന്ദസമേതം നിന്നെ വന്ദിച്ച മ്ഗൂശന്മാരോടുകൂടെയും മഹത്ത്വത്തോടെ നിന്നെ സ്തു‌തിച്ച സ്വർഗ്ഗത്തോടുകൂടെയും നിനക്കും നിൻ്റെ പിതാവിനും പരിശുദ്ധ റൂഹായ്ക്കും സ്തുതിയും സ്തോത്രവും കരേറ്റുവാൻ ഞങ്ങളെ യോഗ്യരാക്കണമേ."
            },
            {
                "type": "subtext",
                "content": "ഹോശോ…"
            }
        ]
    },
    {
        "type": "link-collapsible",
        "file": "psalms/psalm51.json"
    },
    {
        "type": "subheading",
        "content": "(മാലാഖൊ ദ്നുഹറൊ)"
    },
    {
        "type": "song",
        "content": "ദ്യുതിസന്തോഷമയൻ മാലാഖാ-\nദർശനമിടയർക്കേകിച്ചൊന്നാൻ\nയീഹൂദ്യായിൻ ബേതലഹേമിൽ\nരക്ഷകനുളവായെന്നേവം\nസന്തോഷമെഴും സ-ന്ദേശം"
    },
    {
        "type": "song",
        "content": "വാനോരീറയരിന്നിപ്പാരിൽ\nശമവും ശാന്തിയുമറിയിച്ചേവം\nനന്ദനജനനത്തിൻ ദിവസത്തിൽ\nസ്തുതി ദൈവത്തിനു വാനത്തിൽ\nമർത്യന്നുത്തമ സ-ങ്കേതം."
    },
    {
        "type": "song",
        "content": "വന്നിടയന്മാർ ഗുഹയിൽ പൂകി\nയൗസേപ്പിനെയും കന്യകയാ-കും\nമറിയാമൊടു ശിശുവിനെയും കണ്ടു\nകാഴ്ചകളർപ്പിച്ചാമോദം\nപിൻവാങ്ങി-പ്പോ-യി."
    },
    {
        "type": "subtext",
        "content": "ബാറെക്മോർ. ശുബഹോ.. മെനഓലം........."
    },
    {
        "type": "song",
        "content": "ജനനത്താൽ വിൺമൺ ലോകർക്കാ-യ്\nശാന്തികൊടുത്തൊരു പൈതൽ തന്നെ\nസ്വർഗ്ഗീയഗണം കാഹളമൂതി\nസ്തുതി പാടി സ്തോത്രം ചെയ്തു\nഅവനും പ്രേഷകനും-സ്തു-ത്യൻ."
    },
    {
        "type": "subtext",
        "content": "കുറിയേലായിസോൻ"
    },
    {
        "type": "heading",
        "content": "63-ാം സങ്കീർത്തനം"
    },
    {
        "type": "prose",
        "content": "എന്റെ ദൈവമേ! നീ എൻ്റെ ദൈവമാകുന്നു; / ഞാൻ നിനക്കായി കാത്തിരിക്കും."
    },
    {
        "type": "prose",
        "content": "ദാഹിച്ചും വരണ്ടും വെള്ളത്തിനായി ആഗ്രഹിക്കുന്ന ഭൂമി പോലെ,/ എന്റെ ആത്മാവു നിന്നെക്കുറിച്ചു ദാഹിച്ചിരിക്കുന്നു./ എന്റെ ജഡവും നിനക്കായി കാത്തിരിക്കുന്നു."
    },
    {
        "type": "prose",
        "content": "നിന്റെ ബലവും നിൻ്റെ ബഹുമാനവും കാൺമാൻ/ ഇപ്രകാരം സത്യമായിട്ടു ഞാൻ നിന്നെ നോക്കി."
    },
    {
        "type": "prose",
        "content": "എന്തെന്നാൽ നിൻ്റെ കരുണ ജീവനേക്കാൾ നല്ലതാകുന്നു;/ എൻ്റെ അധരങ്ങൾ നിന്നെ സ്‌തുതിക്കും."
    },
    {
        "type": "prose",
        "content": "ഞാൻ ജീവനോടിരിക്കുമ്പോൾ/ ഇപ്രകാരം ഞാൻ നിന്നെ വാഴ്ത്തുകയും,/ നിൻ്റെ നാമത്തിൽ എന്റെ കൈകൾ ഉയർത്തുകയും ചെയ്യും."
    },
    {
        "type": "prose",
        "content": "എന്റെ ആത്മാവ് കൊഴുപ്പും മേദസ്സും കൊണ്ടെന്ന പോലെ പുഷ്‌ടിയാകും./ എൻ്റെ വായ് സ്‌തുതിയുള്ള അധരങ്ങൾകൊണ്ടു നിന്നെ മഹത്വപ്പെടുത്തുകയും ചെയ്യും."
    },
    {
        "type": "prose",
        "content": "എന്റെ കിടക്കമേൽ ഞാൻ നിന്നെ ഓർത്തു; / രാത്രികാലങ്ങളിൽ ഞാൻ നിന്നെ ധ്യാനിക്കുകയും ചെയ്തു."
    },
    {
        "type": "prose",
        "content": "എന്തെന്നാൽ നീ എനിക്കു സഹായക്കാരനായിത്തീർന്നു."
    },
    {
        "type": "prose",
        "content": "നിന്റെ ചിറകുകളുടെ നിഴലിൽ ഞാൻ മറയ്ക്കപ്പെടും."
    },
    {
        "type": "prose",
        "content": "എന്റെ ആത്മാവു നിന്നെ പിന്തുടർന്നു:/ നിന്റെ വലത്തുകൈ എന്നെ താങ്ങുകയും ചെയ്തു."
    },
    {
        "type": "prose",
        "content": "എന്റെ ആത്മാവിനെ നശിപ്പിപ്പാൻ അന്വേഷിക്കുന്നവർ/ഭൂമിയുടെ ആഴങ്ങളിലേക്കു പ്രവേശിക്കും."
    },
    {
        "type": "prose",
        "content": "അവർ വാളിന് ഏൽപ്പിക്കപ്പെടുകയും, കുറുനരികൾക്കു ഭക്ഷണമായിത്തീരുകയും ചെയ്യും; രാജാവു ദൈവത്തിൽ സന്തോഷിക്കും."
    },
    {
        "type": "prose",
        "content": "അവനെക്കൊണ്ട് ആണയിടുന്ന ഏവനും പുകഴ്ചയുണ്ടാകും;/ എന്തെന്നാൽ അസത്യം പറയുന്നവരുടെ വായ് അടയ്ക്കപ്പെടും."
    },
    {
        "type": "prose",
        "content": "ദൈവമേ! സ്തുതി നിനക്കു യോഗ്യമാകുന്നു."
    },
    {
        "type": "subtext",
        "content": "ബാറെക്മോർ. ശുബഹോ.... മെനഓലം............"
    },
    {
        "type": "subheading",
        "content": "(കാദീശാ ദശ്‌റി ശ്‌കിൻത്തെ)"
    },
    {
        "type": "song",
        "content": "വിസ്മയമയനായ് സൃഷ്ടികളിൽ\nവിക്രമിയെക്കന്യക പെറ്റു\nഇടയന്മാരും ജ്ഞാനികളും\nകാഴ്ചകളവനായർപ്പിച്ചു."
    },
    {
        "type": "song",
        "content": "അരചൻ മശിഹാ ബേതലഹേം\nഗുഹയിൽ സംജാതം ചെയ്തു.\nദൂതരുമാട്ടിടയന്മാരും\nവിജ്ഞരുമർപ്പിപ്പാനെത്തി."
    },
    {
        "type": "song",
        "content": "ആമോസ് തനയൻ തേജസ്വി\nഏശായാ മുൻ ചൊന്നതുപോൽ\nലോകപരാക്രമിയീദിവസം\nശിശുവായ് സംജാതം ചെയ്തു."
    },
    {
        "type": "subtext",
        "content": "ബാറെക്മോർ. ശുബഹോ.. മെനഓലം........."
    },
    {
        "type": "song",
        "content": "കൂറാലടിയാർ തൻ ചാര-\nത്തവരോഹം ചെയ്തോൻ നാഥാ!\nഞങ്ങളെയൻപാൽ സന്ദർശി\nച്ചേകണമാത്മീയം സൗഖ്യം."
    },
    {
        "type": "subtext",
        "content": "കുറിയേലായിസോൻ."
    },
    {
        "type": "heading",
        "content": "19-ാം സങ്കീർത്തനം"
    },
    {
        "type": "prose",
        "content": "ആകാശങ്ങൾ ദൈവത്തിൻ്റെ മഹത്വത്തെ അറിയിക്കുന്നു. ആകാശത്തട്ട് അവന്റെ കൈവേലയെ കാണിക്കുന്നു. പകൽ പകലിനു വാക്കിനെ ഉച്ചരിക്കുന്നു. രാത്രി രാത്രിക്ക് അറിവിനെ അറിയിക്കുകയും ചെയ്യുന്നു."
    },
    {
        "type": "prose",
        "content": "അവയുടെ ശബ്ദം കേൾക്കപ്പെടാത്ത ഭാഷയുമില്ല, വാക്കുകളുമില്ല. / ഭൂമിയിൽ എല്ലായിടവും അവയുടെ അറിയിപ്പും/ ഭൂലോകത്തിന്റെ അതിർത്തികളോളം അവയുടെ വചനങ്ങളും പുറപ്പെട്ടിരിക്കുന്നു."
    },
    {
        "type": "prose",
        "content": "അവൻ അവയിൽ സൂര്യന്റെമേൽ അവന്റെ കൂടാരം അടിച്ചു. അതു തന്റെ മണവറയിൽ നിന്നു പുറപ്പെടുന്ന മണവാളൻ എന്നപോലെയാകുന്നു./ പരാക്രമമുള്ളവൻ എന്നപോലെ തന്റെ വഴി ഓടുവാൻ സന്തോഷിക്കും."
    },
    {
        "type": "prose",
        "content": "ആകാശത്തിന്റെ അറ്റങ്ങളിൽനിന്ന് അതിന്റെ പുറപ്പാടും/ആകാശത്തിന്റെ അറുതികളിന്മേൽ അതിന്റെ താങ്ങലും ആകുന്നു. അതിൻ്റെ ആവിയിൽനിന്നു മറവായിരിക്കുന്നത് ഒന്നും ഇല്ല."
    },
    {
        "type": "prose",
        "content": "കർത്താവിന്റെ വേദപ്രമാണം കറയില്ലാത്തതും/ആത്മാവിനെ തിരിക്കുന്നതും ആകുന്നു. കർത്താവിന്റെ സാക്ഷി വിശ്വാസയോഗ്യവും/ ശിശുക്കളെ ജ്ഞാനമുള്ളവരാക്കുന്നതും ആകുന്നു. കർത്താവിൻ്റെ പ്രമാണങ്ങൾ ചൊവ്വുള്ളവയും ഹൃദയത്തെ സന്തോഷിപ്പിക്കുന്നവയും ആകുന്നു. കർത്താവിന്റെ കൽപ്പന തിരഞ്ഞെടുക്കപ്പെട്ടതും/ കണ്ണുകളെ പ്രകാശിപ്പിക്കുന്നതും ആകുന്നു."
    },
    {
        "type": "prose",
        "content": "കർത്താവിനെക്കുറിച്ചുള്ള ഭയം വെടിപ്പുള്ളതും/എന്നേക്കും നിലനിൽക്കുന്നതും ആകുന്നു. കർത്താവിന്റെ ന്യായവിധികൾ സത്യമായിട്ടുള്ളവയും/ സകലത്തിലും നീതിയായിട്ടുള്ളവയും ആകുന്നു. അവ സ്വർണ്ണത്തക്കാളും നല്ല രത്നങ്ങളെക്കാളും ആഗ്രഹിക്കത്തക്കവയും /തേനിനെക്കാളും തേൻകട്ടയേക്കാളും മാധുര്യമുള്ളവയും ആകുന്നു."
    },
    {
        "type": "prose",
        "content": "അത്രയുമല്ല തന്റെ ദാസൻ അവയാൽ സൂക്ഷിക്കപ്പെടും./ അവൻ അവയെ ആചരിച്ചാൽ വളരെ പ്രതിഫലം കിട്ടും. പിഴകളെ തിരിച്ചറിയുന്നവൻ ആര്? രഹസ്യകാര്യങ്ങളിൽ എന്നെ കുറ്റമില്ലാത്തവനാക്കിത്തീർക്കണമേ."
    },
    {
        "type": "prose",
        "content": "ദുഷ്ടന്മാർ എന്നിൽ അധികാരപ്പെടാതിരിപ്പാനും,/പാപങ്ങളിൽനിന്ന് ഞാൻ വെടിപ്പുള്ളവനായിരിപ്പാനുമായിട്ട്/അന്യായങ്ങളിൽനിന്ന് നിന്റെ ദാസനെ തടയണമെ. എന്റെ സഹായക്കാരനും എന്റെ രക്ഷിതാവും ആയ കർത്താവേ/എന്റെ വായിലെ വചനങ്ങൾ നിൻ്റെ ഇഷ്ടപ്രകാരവും/ എന്റെ ഹൃദയത്തിലെ ധ്യാനം നിന്റെ മുമ്പാകെയും ഇരിക്കണമേ. ദൈവമേ! സ്തുതി നിനക്കു യോഗ്യമാകുന്നു."
    },
    {
        "type": "subtext",
        "content": "ബാറെക്മോർ. ശുബഹോ.."
    },
    {
        "type": "subtext",
        "content": "മെനഓലം......."
    },
    {
        "type": "subheading",
        "content": "(ബ്രോ ദശ്റൊ ബ്മാർബഒ)"
    },
    {
        "type": "song",
        "content": "ഗഹ്വരഭവനാം-മന്നവനെ പാ-രസികന്മാർ വിദ്വാന്മാർ\n/tഉപഹാരങ്ങളൊടുദയത്തിൽ\n/tനിജനിധി സഹിതം വന്ദിച്ചു\n/t/tദേവേശാ!-നാഥാ! നീ-ധ-ന്യൻ!"
    },
    {
        "type": "song",
        "content": "ഹന്തമഹാർക്കൻ-പരിമിതനായ് മി-ന്നും മുകിലിൽ വാണരുളി\n/tആദ്യാദാമ്മിൻ ജനകന്ന്\n/tബാലിക മാതാവായ് തീർന്നു;\n/t/tദേവേശാ!-നാഥാ! നീ-ധ-ന്യൻ!"
    },
    {
        "type": "song",
        "content": "എങ്ങനെ മകനേ ഞാൻ നിന്നെ പ്പ-രിലാളിക്കും മാ-നിക്കും\n/tഎന്നിൽ മുതിർന്നോനെൻ തനയൻ\n/tഞാനേറ്റോനെന്നേയേറ്റു;\n/t/tദേവേശാ!-നാഥാ! നീ-ധ-ന്യൻ!"
    },
    {
        "type": "song",
        "content": "വാനിൽ നിന്നേ-യീറയരും ഗു-ഹയതിലജപാലന്മാരും\n/tസഭയിൽ തിരുജനനത്താൽ വാ-\n/tഴ്/u200bവേറ്റൊരുപരരും പൂജിപ്പൂ;\n/t/tദേവേശാ!-നാഥാ! നീ-ധ-ന്യൻ!"
    },
    {
        "type": "subtext",
        "content": "ബാറെക്മോർ. ശുബഹോ.......... മെനഓ........."
    },
    {
        "type": "song",
        "content": "ആദിമുതൽ താ-തങ്കത്തിൽ ചേർന്നു രഹസ്യം നിവസിച്ചോൻ\n/tമറിയാമിൻ വിമലാങ്കത്തിൽ\n/tഇന്നു പരസ്യം ശോഭിച്ചു;\n/t/tദേവേശാ!-നാഥാ! നീ-ധ-ന്യൻ!"
    },
    {
        "type": "subtext",
        "content": "കുറിയേ......."
    },
    {
        "type": "heading",
        "content": "ഏശായാ 42:10-13; 45:8"
    },
    {
        "type": "prose",
        "content": "കർത്താവിന് ഒരു പുതിയ പാട്ടും/ അവന്റെ സ്തുതിയെ ഭൂമിയുടെ അതിർത്തികളിൽനിന്നു പാടുവീൻ./സമുദ്രത്തിലേക്ക് ഇറങ്ങിപ്പോകുന്നവരും/ അതിലുള്ള സകലവും ദ്വീപുകളും/ അവയിൽ കുടിയിരിക്കുന്നവരുമേ/ കർത്താവിനു പാടുവിൻ."
    },
    {
        "type": "prose",
        "content": "വനവും അതിലെ ഗ്രാമങ്ങളും സന്തോഷിക്കട്ടെ. കാദോർ മേച്ചിൽ സ്ഥലങ്ങളായിരിക്കട്ടെ. പാറകളിൽ കൂടിയിരിക്കുന്നവർ സ്തുതിക്കട്ടെ. / അവർ പർവതങ്ങളുടെ മുകളിൽനിന്ന് ആർത്തുകൊള്ളട്ടെ. / കർത്താവിനു മഹത്വം കൊടുക്കുകയും/ അവന്റെ സ്‌തുതികളെ ദ്വീപുകളിൽ അറിയിക്കുകയും ചെയ്യട്ടെ."
    },
    {
        "type": "prose",
        "content": "കർത്താവ് പരാക്രമി എന്നപോലെ പുറപ്പെടും./ അവൻ യോദ്ധാവ് എന്നപോലെ വാശിയെ ജ്വലിപ്പിക്കും./ അവൻ ആർത്തു പ്രബലപ്പെട്ടു തൻ്റെ ശത്രുക്കളെ സംഹരിക്കും."
    },
    {
        "type": "prose",
        "content": "ആകാശങ്ങളെ മേലിൽനിന്ന് ആനന്ദിപ്പിൻ./ മേഘങ്ങൾ നീതിയെ തളിക്കട്ടെ. ഭൂമി തുറക്കപ്പെടട്ടെ, രക്ഷ വർദ്ധിക്കട്ടെ. നീതി ഒന്നിച്ചു മുളയ്ക്കുമാറാകട്ടെ. ഇവയെ സൃഷ്‌ടിച്ച കർത്താവ് ഞാനാകുന്നു."
    },
    {
        "type": "prose",
        "content": "ദൈവമേ! സ്തുതി നിനക്കു യോഗ്യമാകുന്നു."
    },
    {
        "type": "subtext",
        "content": "ബാറെക്മോർ. ശുബഹോ.. മെനഓലം...."
    },
    {
        "type": "subheading",
        "content": "(ശ്മായോനെ ശുബഹോ )"
    },
    {
        "type": "song",
        "content": "പരിപൂർണ്ണം വാനിടമാരാൽ\nസ്തുതി പാടുന്നാർക്കായ് വാനോർ\nഅവനുളവായ് കാലിക്കൂട്ടിൽ\nഉലകവനെ വന്ദിക്കുന്നു."
    },
    {
        "type": "song",
        "content": "ആത്മജയാമംഗനയാലേ\nആദാമിന്നൊരു കടമേറി\nരക്ഷകനെപ്പെറ്റോൾ മറിയാം\nഇന്നാളാക്കടവും നീക്കി."
    },
    {
        "type": "song",
        "content": "യൂദായിൻ മറവിലമർന്ന\nമന്നനെ മോഷ്ടിച്ചാൾ താമാർ\nഅവൾ മോഹിച്ചൊരു ലാവണ്യം\nവിജയശ്രീയിന്നാർജ്ജിച്ചു."
    },
    {
        "type": "subtext",
        "content": "ബാറെക്മോർ. ശുബഹോ.. മെനഓലം...."
    },
    {
        "type": "song",
        "content": "ത്വരിതം പാഞ്ഞുദയം ചെയ്തി-\nട്ടൊളിയിരുളിൽ പാർക്കുന്നോരെ\nമോദിപ്പാനാഹ്വാനം ചെ-\nയ്‌തിക്ഷിതി പൂകിയ തേജസ്സിൽ"
    },
    {
        "type": "subtext",
        "content": "ആമ്മീൻ"
    },
    {
        "type": "heading",
        "content": "മസുമൂർ 113: 1-9"
    },
    {
        "type": "prose",
        "content": "പ്രകാശത്തിന്റെ സ്രഷ്ട‌ാവിനു സ്‌തുതി: കർത്താവിൻ്റെ ഭൃത്യന്മാരേ! സ്‌തുതി പാടുവിൻ. കർത്താവിന്റെ നാമത്തെ സ്‌തുതിപ്പിൻ."
    },
    {
        "type": "prose",
        "content": "കർത്താവിൻ്റെ നാമം ആദിമുതൽ എന്നേക്കും വാഴ്ത്തപ്പെട്ടതാകുന്നു."
    },
    {
        "type": "prose",
        "content": "സൂര്യൻ്റെ ഉദയം മുതൽ അതിൻ്റെ അസ്‌തമനം വരെയും കർത്താവിൻ്റെ നാമം വലിയതാകുന്നു."
    },
    {
        "type": "prose",
        "content": "കർത്താവു സകല ജാതികൾക്കുംമേൽ ഉന്നതനും, തൻ്റെ മഹത്ത്വം ആകാശങ്ങൾക്കു മീതെയും ആകുന്നു."
    },
    {
        "type": "prose",
        "content": "ഉയരത്തിൽ വസിക്കുകയും ആഴത്തിൽ നോക്കുകയും ചെയ്യുന്ന നമ്മുടെ ദൈവമായ കർത്താവിനോടു സദൃശ്യൻ ആകാശത്തിലും ഭൂമിയിലും ആരുള്ളൂ?"
    },
    {
        "type": "prose",
        "content": "അവൻ എളിയവനെ ജനത്തിന്റെ പ്രഭുക്കന്മാരോടുകൂടെ ഇരുത്തേണ്ടതിനു കുപ്പയിൽനിന്ന് ഉയർത്തുന്നു. അവൻ മച്ചിയായവളെ മക്കളുടെ സന്തോഷമുള്ള മാതാവായി ഭവനത്തിൽ വസിക്കുമാറാക്കുകയും ചെയ്യുന്നു."
    },
    {
        "type": "prose",
        "content": "ദൈവമേ സ്‌തുതി നിനക്ക്......."
    },
    {
        "type": "subtext",
        "content": "ശുബഹോ - മെനഓലം......."
    },
    {
        "type": "subheading",
        "content": "(യൗമോനൊ സൊഹ് വനഹെസ്)"
    },
    {
        "type": "song",
        "content": "ഇന്നീറേദൂതഗണം വാനീന്നെത്തി-തൽജനനം കാണ്മാൻ\n/tമേളിച്ചൂ-ബേതലഹേം ഗുഹയിൽ\n/tനരസുരസംസ്തുതി ഗീതങ്ങൾ\n/tഭൂജാ-തികളേ!-യവനെ സതതം വാഴ്ത്തിൻ."
    },
    {
        "type": "song",
        "content": "മറിയാം തന്നാത്മജനാം ജീവാത്മജനെ- വച്ചാൾ പുൽക്കൂട്ടിൽ\n/tകരയുന്നു-ശിശുവിനു തുല്യമവൻ\n/tസുരവരസഞ്ചയമഞ്ചുന്നു,\n/tഭൂജാ-തികളേ!-യവനെ സതതം വാഴ്ത്തിൻ."
    },
    {
        "type": "song",
        "content": "വാനീന്നാത്മജനെത്തിഗ്ഗാത്രം പൂണ്ടാൻ-ദാവീദാത്മജയിൽ\n/tഇടയന്മാർ-കാഹളരവമേറ്റി\n/tദൂതസമൂഹം കുമ്പിട്ടു,\n/tഭൂജാ-തികളേ!-യവനെ സതതം വാഴ്ത്തിൻ."
    },
    {
        "type": "subtext",
        "content": "ബാറെക്മോർ, ശുബഹോ..... മെനഓലം......"
    },
    {
        "type": "song",
        "content": "ആർദ്രതയാൽ ഹിതമായ് പാഴ്ത്തുണി ചുറ്റിപ്പുൽ-ത്തൊട്ടിയിൽ നിക്ഷിപ്താ\n/tഉടയോനേ!-കൃപയാലിപ്പോൾ നി-\n/tന്നാംഗ്യത്താൽ പിഴപോക്കണമേ,\n/tഭൂജാ-തികളേ!-യവനെ സതതം വാഴ്ത്തിൻ."
    },
    {
        "type": "subtext",
        "content": "കുറിയേ…."
    },
    {
        "type": "heading",
        "content": "മത്തായി 5:3-12"
    },
    {
        "type": "prose",
        "content": "ആത്മാവിൽ ദരിദ്രരായവർ ഭാഗ്യവാന്മാർ; എന്തു കൊണ്ടെന്നാൽ സ്വർഗ്ഗരാജ്യം അവരുടേതാകുന്നു."
    },
    {
        "type": "prose",
        "content": "ദുഃഖിച്ചിരിക്കുന്നവർ ഭാഗ്യവാന്മാർ; എന്തുകൊണ്ടന്നാൽ അവർ ആശ്വാസപ്പെടും."
    },
    {
        "type": "prose",
        "content": "സൗമ്യതയുള്ളവർ ഭാഗ്യവാന്മാർ; എന്തുകൊണ്ടെന്നാൽ അവർ ഭൂമിയെ അവകാശമായി അനുഭവിക്കും."
    },
    {
        "type": "prose",
        "content": "നീതിക്കായി വിശന്നുദാഹിക്കുന്നവർ ഭാഗ്യവാന്മാർ എന്തുകൊണ്ടെന്നാൽ അവർ തൃപ്തരാകും."
    },
    {
        "type": "prose",
        "content": "കരുണയുള്ളവർ ഭാഗ്യവാന്മാർ; എന്തുകൊണ്ടെന്നാൽ അവരുടെമേൽ കരുണയുണ്ടാകും."
    },
    {
        "type": "prose",
        "content": "ഹൃദയശുദ്ധിയുള്ളവർ ഭാഗ്യവാന്മാർ; എന്തുകൊണ്ടെന്നാൽ; അവർ ദൈവത്തെ കാണും."
    },
    {
        "type": "prose",
        "content": "സമാധാനം നടത്തുന്നവർ ഭാഗ്യവാന്മാർ; എന്തു കൊണ്ടെന്നാൽ അവർ ദൈവത്തിൻ്റെ പുത്രന്മാരെന്നു വിളിക്കപ്പെടും."
    },
    {
        "type": "prose",
        "content": "നീതി നിമിത്തമായിട്ടു പീഡിപ്പിക്കപ്പെടുന്നവർ ഭാഗ്യവാന്മാർ; എന്തുകൊണ്ടെന്നാൽ സ്വർഗ്ഗരാജ്യം അവരുടേതാകുന്നു."
    },
    {
        "type": "prose",
        "content": "അവർ നിങ്ങളെ നിന്ദിക്കയും നിങ്ങളെ പീഡിപ്പിക്കയും, എന്റെ നിമിത്തം സകല ദുർവചനത്തെയും നിങ്ങളുടെ നേരെ വ്യാജമായിട്ടു പറയുകയും ചെയ്യുമ്പോൾ നിങ്ങൾ ഭാഗ്യവാന്മാർ."
    },
    {
        "type": "prose",
        "content": "നിങ്ങളുടെ പ്രതിഫലം സ്വർഗ്ഗത്തിൽ വർദ്ധിച്ചിരിക്ക കൊണ്ട് നിങ്ങൾ സന്തോഷിച്ച് ആനന്ദിപ്പിൻ."
    },
    {
        "type": "subtext",
        "content": "ബാറെക്മോർ. ശുബഹോ മെന് ഓലം…"
    },
    {
        "type": "subheading",
        "content": "(ശുബഹോ ലോക് മ്ശീഹൊ)"
    },
    {
        "type": "song",
        "content": "താരക പോറസ്സിലെ-വിജ്ഞരെയറിയിച്ചു\nകാഴ്ച‌കളവരേന്തി-ത്തിരുമഹിമയ്ക്കരുളീ\n/tകുന്തിരുവും പൊന്നും മൂരും."
    },
    {
        "type": "song",
        "content": "ഉടയോനേ! നിന്നെ-രാജജ്യോത്സ്യന്മാർ\nഗർഹിതബേതലഹേം-ഗുഹയിൽ പ്രണമിച്ചു\n/tനിൻപ്രേക്ഷകനായി സ്തോത്രം."
    },
    {
        "type": "song",
        "content": "ഗഗനത്തിൽ ശാന്തി-ക്ഷിതിതന്നിൽ ശാന്തി\nപ്രീതിയടഞ്ഞുടയോൻ-ജനനാർത്ഥം വന്നാൻ\n/tആദമിനെപ്പരിരക്ഷിപ്പാൻ."
    },
    {
        "type": "subtext",
        "content": "ബാറെക്മോർ.........."
    },
    {
        "type": "song",
        "content": "ശുബഹൊ വീക്കോറൊ ഉസെഗത്തൊ ഉറാബുസ് യോയൂസൊ നെശത്ത്വ ദ്നാസക്ക് ലാബോ ഉലബ്രാ വൽറൂഹോ കാദീശാ."
    },
    {
        "type": "subtext",
        "content": "മെനഓലം."
    },
    {
        "type": "song",
        "content": "ആദത്തിനുമെല്ലാ-ലോകത്തിനുമായി\nശാന്തിമഹാമോദം-സൽഗതിയിവയേന്തി\n/tസംരക്ഷകവത്സൻ വന്നു."
    },
    {
        "type": "subtext",
        "content": "സ്തൗമെൻകാലോസ് കുറിയേലായിസോൻ"
    },
    {
        "type": "collapsible-block",
        "title": "പ്രുമിയോൻ",
        "items": [
            {
                "type": "prose",
                "content": "നിത്യതയിൽ അദൃശ്യനായി തന്റെ പിതാവിന്റെ മടിയിൽ സ്ഥിതിചെയ്യുന്നവനും തന്റെയും പിതാവിന്റെയും ജീവനുള്ള വിശുദ്ധ റൂഹായുടെയും തിരുവിഷ്ടപ്രകാരം ഉദയം ചെയ്ത് പ്രത്യക്ഷപ്പെടുവാൻ കൃപാപുരസ്സരം തിരുവുള്ളമുണ്ടായവനും ആയ അദൃശ്യശിശുവും, ലോകങ്ങളെക്കാൾ ഉന്നതനും സൃഷ്ടികളേക്കാൾ വലിയവനുമായിരിക്കെ തന്റെ"
            },
            {
                "type": "prose",
                "content": "സൃഷ്‌ടിയുടെ അടുക്കലേക്കു വന്നവനും, തൻ്റെ ജനനിയുടെ മഹിതമായ മടിയിൽ കാണപ്പെട്ട അശരീരിയും ആത്മീയനും, ലോകങ്ങൾക്ക് അദൃശ്യനായിരിക്കെ മനുഷ്യ സ്നേഹത്തോടെ ജനനത്തിനായി വന്നവനും തൻ്റെ പൂർണ്ണതയാൽ സകലത്തേയും ഐശ്വര്യസമ്പന്നമാക്കിയ പരിപൂർണ്ണനും ആയ കർത്താവിനു സ്‌തുതി. തനിക്കു ഈ പ്രഭാത പ്രാർത്ഥനാ സമയത്തും........."
            },
            {
                "type": "prose",
                "content": "പുണ്യമാക്കുന്നവനും വെടിപ്പാക്കുന്നവനും....ഇത്യാദി."
            },
            {
                "type": "subheading",
                "content": "സെദറാ"
            },
            {
                "type": "subheading",
                "content": "ദൈവത്തെപ്പോലെ നിത്യനായി ആരംഭമില്ലാത്തവനായിരിക്കെ ആരംഭമുള്ളവനായ മനുഷ്യനെപ്പോലെ അവസാനം കന്യകപ്രസവിച്ച ആദ്യന്തമില്ലാത്ത ശിശുവേ! നിനക്കു സ്തുതി, നിനക്കു സ്തോത്രം. പ്രകാശങ്ങളുടെ നാഥൻ സൂര്യനെപ്പോലെ യോഗ്യമായി ഉദരത്തിൽ നിന്നുദിച്ച്, തന്റെ ശ്രേഷ്ഠമായ ഉദയത്താൽ സർവ്വസൃഷ്ടികളേയും പൂർണ്ണമായി പ്രകാശിപ്പിച്ചു. ഉദരങ്ങളിൽ ശിശുക്കളെ വളർത്തുന്നവൻ തിരുവിഷ്ടത്തോടെ ഉദരത്തിന്നുള്ളിൽ ശിശുവായിത്തീർന്നു. ലോകങ്ങൾക്കും സൃഷ്ടികൾക്കും മുമ്പേയുള്ളവനും ദാവീദിനെ സൃഷ്ടിച്ചവനുമായവൻ, കാലപൂർണ്ണതയിൽ ദാവീദുപുത്രിയിൽനിന്ന് പുതുതായി ജനിച്ചു. തലമുറകളേക്കാളും വംശങ്ങളേക്കാളും പൂർവ്വികൻ, കാലാവസാനത്തിൽ ചെറിയ ശിശുവിനെപ്പോലെ കാണപ്പെട്ടു. ഭൂമിയിലേക്കു മഴയും മഞ്ഞും അയയ്ക്കുന്നവൻ മനുഷ്യനെപ്പോലെ മനുഷ്യപുത്രിയുടെ മുലകളിൽനിന്ന് പാലുകൂടിച്ചു. തന്റെ ശക്തിയാൽ പർവ്വതങ്ങളെ സൃഷ്ടിക്കുന്നവൻ ദരിദ്രനെപ്പോലെ ഗുഹയിൽകിടന്നു. തൻ്റെ ബലത്താൽ ആകാശമണ്‌ഡലത്തെ വഹിച്ചിരിക്കുന്നവനെ, പെൺകുട്ടി അവളുടെ കൈകളിൽ ലഘുവായി വഹിച്ചു. ശ്രേഷ്ഠമായ പ്രകാശത്തിൽ ആവാസം ചെയ്ത‌ിരിക്കുന്നവൻ, എളിയവനെപ്പോലെ പഴന്തുണികളാൽ ആവരണം ചെയ്യപ്പെട്ടു. തൻ്റെ ശക്തിയാൽ ക്രൂബേന്മാരുടെമേൽ ആരൂഢനായിരിക്കുന്നവൻ മറിയാമിന്റെ ഭുജങ്ങളാൽ ശാന്തമായി ആഘോഷിക്കപ്പെട്ടു. തനിക്കു കാദീശ് പാടുവാനായി സ്രാപ്പേന്മാരെ ആവേശം കൊള്ളിക്കുന്നവൻ ദാവീദുപുത്രിയാൽ ആനന്ദപൂർവ്വം താലോലിക്കപ്പെട്ടു. തന്റെ ആംഗ്യത്താൽ സൃഷ്ടികളെ പായിക്കുന്നവൻ ബേതലഹേമിൽ ശിശുവിനെപ്പോലെ ശാന്തമായി നീന്തിനടന്നു. ആകയാൽ ഞങ്ങളുടെ രക്ഷയെപ്രതി നീ പ്രവർത്തിച്ച അത്ഭുതത്തെ വിസ്മയപൂർവ്വം പരിശോധിക്കുകയും, ഞങ്ങൾക്കുവേണ്ടിയുള്ള നിന്റെ വ്യാപാരത്തെ അതിശയപൂർവ്വം നിരീക്ഷിക്കുകയും ചെയ്തുകൊണ്ട്, അത്ഭുതഭരിതമായി ഞങ്ങളെല്ലാവരുംകൂടി ഒരുമിച്ച് പറയുന്നു: ദൈവസ്വഭാവത്തിൽനിന്ന് വ്യത്യാസം വരാതെ നീ മനുഷ്യനായിത്തീർന്നതിനാൽ ദൈവമേ നീ അത്ഭുതമാകുന്നു. ഞങ്ങളുടെ രക്ഷയ്ക്കുവേണ്ടി ജഡപ്രകാരം തൻ്റെ ശ്രേഷ്‌ഠതയിൽ കാണപ്പെട്ടതിനാൽ നീ അത്ഭുതമാകുന്നു. ആകാശവും ഭൂമിയും നിന്നാൽ പൂർണ്ണമായി നിറഞ്ഞിരിക്കെ ഗുഹയിൽ കിടന്നതിനാൽ നീ അത്ഭുതമാകുന്നു. നീ ഭയങ്കരമായ നിലയിൽ അതിർത്തി ഇല്ലാത്തവനായിരിക്കെ കന്യകയുടെ മടിയിൽ സംക്ഷേപിക്കപ്പെട്ടതിനാൽ നീ അത്ഭുതവും നിന്റെ നിത്യത അതിർത്തി ഇല്ലാത്തതുമാകുന്നു. ശ്രേഷ്ഠനായ അദൃശ്യനും അവർണ്ണനീയനുമായ ദൈവമായിരിക്കെ മനുഷ്യനായിത്തീർന്നതിനാൽ നീ അത്ഭുതമാകുന്നു. മാലാഖമാരും ഇടയന്മാരെയും മ്‌ഗൂശന്മാരെയും ആകർഷിക്കുകയും അവർ ഉചിതമായി നിൻ്റെ ബഹുമാന്യതയെ ആരാധിക്കുവാൻ വരികയും ചെയ്‌തതിനാൽ നീ അത്ഭുതമാകുന്നു. നിൻ്റെ ജനനത്താൽ മേലുള്ളവരുടെയും താഴെയുള്ളവരുടെയും ഇടയിൽ യോഗ്യമായി നിരപ്പും സമാധാനവും വിതച്ചതിനാൽ നീ അത്ഭുതമാകുന്നു. നിൻ്റെ ജന്മദിനത്തിൽ സ്വർഗ്ഗീയരെയും ഭൗമീകരെയും സന്തോഷിപ്പിക്കുകയും, മദ്ധ്യത്തിൽ സ്ഥിതി ചെയ്‌തിരുന്ന വേലി ശക്തിയോടെ പൊളിച്ചു കളയുകയും ചെയ്തതിനാൽ നീ അത്ഭുതമാകുന്നു. നിൻ്റെ ആംഗ്യം എല്ലാ ഭാഗങ്ങളെയും അതിർത്തികളെയും വഹിച്ചിരിക്കെ പെൺകുട്ടി നിന്നെ വഹിച്ചതിനാൽ നീ അത്ഭുതമാകുന്നു. ലോകങ്ങളെ ഉത്സാഹപൂർവ്വം പോറ്റുന്നവനായിരിക്കെ സ്തനങ്ങളിൽനിന്ന് പാലുകുടിച്ചതിനാൽ നീ അത്ഭുതമാകുന്നു. നിന്റെ ജനനത്താൽ സകല സ്വർഗ്ഗീയരും ഭൗമികരും അതിശയിക്കുകയും നിനക്ക് പൂർണ്ണമായ സ്തുതി നൽകുകയും ചെയ്തതിനാൽ നീ അത്ഭുതമാകുന്നു. നിന്റെ ജനന ദിവസത്തിൽ മേലുള്ളവരേയും താഴെയുള്ളവരേയും നീ സംയോജിപ്പിക്കുകയും അവരൊന്നാകെ നിന്റെ ശ്രേഷ്ഠതയ്ക്ക് സ്തുതിപാഠകന്മാരായി ഭവിക്കുകയും ചെയ്തതിനാൽ നീ അത്ഭുതമാകുന്നു. ഉയരത്തിൽ അഗ്നിരഥം നിന്റെ ബഹുമാന്യതയെ വഹിക്കുകയും നിന്റെ ആംഗ്യം കർത്തവ്യത്തോടെ സൃഷ്ടികളെ വഹിക്കുകയും ചെയ്യവേ കന്യക നിന്നെ വഹിച്ചതിനാൽ നീ അത്ഭുതമാകുന്നു. അഗ്നിമയന്മാർ നിന്റെ തേജസ്സിൽ ചുളുങ്ങിപ്പോകവേ മ്ഗൂശന്മാരും ഇടയന്മാരും മനുഷ്യനെപ്പോലെ നിന്നെ സ്പ‌ഷ്ടമായി കണ്ടതിനാൽ നീ അത്ഭുതമാകുന്നു. നിന്റെ ജനന ദിവസത്തിൽ ആദാമ്യവർഗ്ഗത്തിന് വിവിധനിലകളിൽ നല്ല പ്രത്യാശ ഉണ്ടായതിനാൽ നീ അത്ഭുതമാകുന്നു. ദൈവത്തെപ്പോലെ സ്‌ഫടികസിംഹാസനത്തിന്മേൽ ആഘോഷിക്കപ്പെടുന്നവനായിരിക്കെ ശിശുവിനെപ്പോലെ സ്നേഹപൂർവ്വം കാൽമുട്ടുകളിൽ വളർത്തപ്പെട്ടതിനാൽ നീ അത്ഭുതമാകുന്നു. അഹങ്കാരികളായ പിശാചുക്കളുടെ അടിമത്വത്തിൽ നിന്നും നിന്റെ പ്രതിരൂപത്തെ നിന്റെ ജനനം മൂലം രക്ഷിച്ചതിനാൽ നീ അത്ഭുതമാകുന്നു. തിരുവിഷ്ടപ്രകാരമുള്ള നിന്റെ മനുഷ്യാവതാരത്തിന്റെ ദിവസത്തിൽ സൃഷ്ടിയിൽ നിന്റെ പ്രകാശം ഉദിപ്പിക്കുകയും സകല ദിക്കുകളിൽനിന്നും അന്ധകാരത്ത ദുരീകരിക്കുകയും ചെയ്തതിനാൽ നീ അത്ഭുതമാകുന്നു. വിശുദ്ധമായ നിന്റെ ജനനദിവസത്തിൽ ദൂരസ്ഥരെ നീ വിളിക്കുകയും അവർ സമീപസ്ഥരോടുകൂടി സമ്മേളിക്കുവാൻ ഇടയാവുകയും ചെയ്തതിനാൽ നീ അത്ഭുതമാകുന്നു. നിന്റെ ജഡധാരണത്താൽ പിതാവിനെ സൃഷ്‌ടികളുമായി രമ്യപ്പെടുത്തുകയും ഭൂതലത്തിൽ ധാരാളമായി നിരപ്പും സമാധാനവും വിതയ്ക്കുകയും ചെയ്‌തതിനാൽ നീ അത്ഭുതമാകുന്നു. നിന്റെ ജനനദിവസത്തിൽ സ്വർഗ്ഗീയന്മാർ കാഹളമൂതി ദാവീദിന്റെ പട്ടണത്തിൽ മശിഹാകർത്താവെന്ന രക്ഷകൻ ഇന്ന് നിങ്ങൾക്കുവേണ്ടി സത്യമായി ജനിച്ചിരിക്കുന്നു എന്ന് ഇടയന്മാരോട് പ്രസംഗിച്ചതിനാൽ നീ അത്ഭുതമാകുന്നു. നിന്റെ ജനനത്തിൽ അഗ്നിമയന്മാർ നിനക്ക് സ്തുതിയും ഭൂമിക്ക് സമാധാനവും മനുഷ്യർക്ക് നല്ല ശരണവും വിസ്മയനീയമായി കാഹളമൂതി അറിയിച്ചതിനാൽ നീ അത്ഭുതമാകുന്നു. നീ അത്ഭുതമാകുന്നു. ഞങ്ങളുടെ രക്ഷയ്ക്കു വേണ്ടിയുള്ള നിൻ്റെ മനുഷ്യാവതാരവൃത്താന്തം തികച്ചും അവർണ്ണനീയമാകുന്നു. ആകയാൽ വിസ്‌മയനീയ ശിശുവേ! കന്യകമറിയാമിൽനിന്നുള്ള നിൻ്റെ വിശുദ്ധവും മഹനീയവുമായ ഈ ജനനദിവസത്തിൽ തിരുസന്നിധിയിൽ ഞങ്ങളർപ്പിക്കുന്ന ഈ സുഗന്ധ ധൂപംമൂലം ഞങ്ങൾ പ്രാർത്ഥിക്കുകയും അപേക്ഷിക്കുകയും ചെയ്യുന്നു. ഞങ്ങൾക്കുവേണ്ടിയുള്ള നിന്റെ അതിശയകരമായ ജഡധാരണത്തെക്കുറിച്ച് യഥാർത്ഥമായ ജ്ഞാനവും ഞങ്ങളുടെ രക്ഷയെപ്രതി താത്പര്യത്തോടുകൂടിയുള്ള നിന്റെ മനുഷ്യാവതാരത്തെക്കുറിച്ച് സത്യമായ വിശ്വാസവും ഞങ്ങൾക്കു നൽകണമേ. ഞങ്ങളെല്ലാവർക്കും പൂർണ്ണമായി കടങ്ങളുടെ മോചനവും പാപപരിഹാരവും ഞങ്ങളുടെ ആത്മശരീരങ്ങളുടെ ദുഃഖ കാരണങ്ങളിൽനിന്ന് പൂർണ്ണമായ വിടുതലും നൽകണമേ. കർത്താവേ നീ പാപികളെ നിർമ്മലീകരിച്ച് പാപപരിഹാരം നൽകുന്നവനും അനുതാപികളെ പൂർണ്ണമായി വിശുദ്ധീകരിക്കുന്നവനും സഭയുടെ സർവ്വപ്രജകൾക്കും നിത്യസഹായിയും തുണയും ആയിരിക്കണമേ. നിൻ്റെ ശരണത്തിൽ പ്രത്യാശയോടുകൂടി മുൻകൂട്ടി നിദ്രപ്രാപിച്ച വിശ്വാസികളായ ഞങ്ങളുടെ പിതാക്കന്മാർക്കും സഹോദരന്മാർക്കും ഗുരുക്കന്മാർക്കും സകല പരേതർക്കും നല്ല ഓർമ്മ നൽകണമേ. ഞങ്ങളേയും അവരേയും നിന്റെ വലതുഭാഗത്ത് സന്തോഷപൂർവ്വം നിൽക്കുന്നതിനും നിന്റെ രാജ്യത്തിലെ വിവിധ ആനന്ദങ്ങൾ അനുഭവിക്കുന്നതിനും യോഗ്യരാക്കിത്തീർക്കണമേ. ഞങ്ങളും അവരും ഒരുമിച്ച് നിനക്കും നിന്റെ പിതാവിനും പരിശുദ്ധ റൂഹായ്ക്കും ഇപ്പോഴും എപ്പോഴും എന്നേക്കും സ്‌തുതിയും സ്തോത്രവും കരേറ്റുന്നു. ദൈവത്തിൽനിന്ന്…."
            }
        ]
    },
    {
        "type": "subheading",
        "content": "(ബ്‌കുൽ മെദെം)"
    },
    {
        "type": "song",
        "content": "സുവിശേഷത്തിൻ ദിവസമിതിൽ\nസന്തോഷത്തിൻ ദിവസമിതിൽ\n/tരക്ഷകനേ മറിയാം പെറ്റാളെന്നേ-വം\nതാരകയോതിയഭിജ്ഞന്മാർ വന്നു വന്ദി-പ്പാൻ\nദൂതരുമജപാലന്മാരും വന്ദനമർപ്പിച്ചു\n/tസ്രോപ്പേന്മാർ കാദീശാർത്തു\n/tക്രൂബേന്മാർ വാഴ്ത്തിപ്പാടി\nകീറത്തുണിയാലാവൃതനാം\nപടുവൃദ്ധനുമറിയാം സ്തന്യം\nഏകുന്നു യൗസേപ്പോതുന്നു സ്തോത്രം"
    },
    {
        "type": "subtext",
        "content": "ബാറെക്മോർ , ശുബഹോ."
    },
    {
        "type": "song",
        "content": "വത്സലരേ! മഹദാശ്ചര്യം\nവചനം ദൈവം മറിയാമി-\n/tന്നുദരത്തിൽ മേവിത്തനുവെങ്ങനെ പൂണ്ടാൻ\nശ്രുതി വഴിയാത്മാവായ് പൂക്കാൻ വാതിൽ തുറക്കാ-തെ\nഉദരത്തിൽ സൃഷ്ടിച്ചൊരു തൻ മെയ്യൊടുവെളിവാ-യാൻ\n/tഅവളിൽ ഹിതമാർന്നുളവായാൻ\n/tകന്യാമുദ്രയ്ക്കഴിവെന്യേ\nഈയുൽപാദനമാശ്ചര്യം!\nഈ ജന്മവുമത്യാശ്ചര്യം!\nനരവടിവാർന്നെങ്ങളെ രക്ഷിച്ചോൻ ധ-ന്യൻ"
    },
    {
        "type": "subtext",
        "content": "മെനഓലം.............."
    },
    {
        "type": "song",
        "content": "ആദാമ്മ്യർക്കുത്ഥാനത്തിൻ\nവാക്കരുളിയ മശിഹാനാഥൻ\n/tവിശ്വാസികളൊടു തൻ ദൂതിൽ ചൊന്നേ -വം\nഎൻമെയ് ഭക്ഷിച്ചെൻരക്തം പാനം ചെയ്‌വോ-നിൽ\nഞാൻ വാണിടുമവനെന്നുള്ളിൽ വാണിടുമെന്നേക്കും\n/tനാഥാ! നീ മഹിമാവൊടുനിൻ\n/tദൂതന്മാരൊത്തണയുമ്പോൾ\nനിൻ ശരണത്തിൽ നിദ്രിതരാം\nദാസർക്കമ്പോടുയിരേകി\nസന്തോഷം നിറയും പന്തിയിലേറ്റേണം."
    },
    {
        "type": "subtext",
        "content": "മൊറിയൊ..."
    },
    {
        "type": "collapsible-block",
        "title": "എത്രൊ",
        "items": [
            {
                "type": "prose",
                "content": "കന്യകമറിയാമെന്ന വരണ്ടഭൂമിയിൽനിന്ന് വിതയോ നനയ്ക്കലോ കൂടാതെ കിളിർത്തുവന്ന അനുഗൃഹീതഫലവും തലമുറകളുടെ സഹായത്തിനായി ബേതലഹേം ഓഫർത്തായിൽ പുൽത്തൊട്ടിയിൽ കിടന്നവനും ആത്മീയമായ തന്റെ പരിമളത്താൽ ദൂരസ്ഥരെയും സമീപസ്ഥരെയും സകലഭാഗങ്ങളേയും ആനന്ദിപ്പിച്ചവനും ആയ കർത്താവേ! ഇപ്പോൾ ഞങ്ങളുടെ ആത്മാക്കളാകുന്ന ആന്തരീയബേതലഹേമിൽ നീ നിന്നെത്തന്നെ സ്ഥാപിക്കണമേ. ഞങ്ങളുടെ ഹൃദയങ്ങളാകുന്ന ദേവാലയങ്ങളിലെ ആന്തരീയരൂപങ്ങളാൽ തിരുമേനി ധൂപിക്കപ്പെടുമാറാകണമേ. നിൻ്റെ സ്നേഹമാകുന്ന പരിമളവാസനയാൽ ഞങ്ങളുടെ സകല അന്തരിന്ദ്രിയങ്ങളേയും ആനന്ദിപ്പിക്കണമേ. ഞങ്ങൾ ഇപ്പോഴും എപ്പോഴും എന്നേക്കും നിന്നെയും നിൻ്റെ പിതാവിനെയും പരിശുദ്ധറുഹായേയും സന്തോഷത്തോടും ആനന്ദത്തോടും"
            },
            {
                "type": "prose",
                "content": "കൂടെ സ്‌തുതിക്കുകയും ആഹ്ളാദത്തോടെ നിനക്ക് പെരുന്നാൾ ആചരിക്കുകയും പുകഴ്‌ചകളോടുകൂടി നിനക്കു ആഘോഷം നടത്തുകയും ചെയ്യുമാറാകണമേ."
            },
            {
                "type": "prose",
                "content": "മോറാൻ വാലോഹാൻ.."
            }
        ]
    },
    {
        "type": "subheading",
        "content": "(ലോക് മൊറിയൊ)"
    },
    {
        "type": "song",
        "content": "വാനീന്നും മാലാഖാമാർ വന്നറിയിച്ചു\nഭൂപതി ജാതം ചെയ്തെന്നിടയരെ ബേ-തലഹേമിൽ\nആ നിർമ്മലരാടുകളെക്കൊണ്ടിഹവന്നൂ\nരക്ഷയ്ക്കെത്തിയ ദൈവത്തിൻ കുഞ്ഞാടിൻ പേർക്കായ്\n/tസ്തുതി മെയ്യോ-ടവർ കണ്ടതുമൂലം\n/tസ്തു‌തി മനുജൻ-തൻ ജനിയാർന്നോനേ!\nസ്‌തുതി ജന്മത്താലപഥത്തീന്നും ര-ക്ഷിച്ചോനേ"
    },
    {
        "type": "subtext",
        "content": "ബാറെക്മോർ. ശുബഹോ.."
    },
    {
        "type": "song",
        "content": "നിബിയന്മാരീശോദേവാ! വിമലാത്മാവാൽ\nനിൻമർമ്മങ്ങളെ മുൻചൊന്നാഗമനം-ഘോഷിച്ചു\nഏശായാ നിൻ ഗർഭത്തെപ്പിറവിയെ ദാവീ-\nദുദയത്തെ സ്ക്കറിയാ, മീഖാ നിൻ പ്രാ-ബല്യത്തെ\n/tഹസ്ക്കീയേൽ-നിൻ തേരിൻ പ്രഭയെ\n/tദാനീയേൽ-മാന്യാസനമതിനെ\nജനനത്തിനു വന്നിക്ഷിതിയെ രക്ഷി-ച്ചോൻ ധന്യൻ"
    },
    {
        "type": "subtext",
        "content": "മെനഓലം.........."
    },
    {
        "type": "song",
        "content": "പാവനതനു ഭക്ഷിച്ചോരായ് ജീവനരക്തം\nപാനംചെയ്‌ത പരേതജനങ്ങൾ തൻ-ദേഹിയിലും\nആത്മത്തിലുമക്ഷയലോകത്താപ്പാപത്തിൻ\nഇരുൾ വാഴായ്‌വാൻ മശിഹായൊടു നാമർത്ഥിക്കേണം\n/tഅവരുടെ യാ-ത്മാക്കളെയേറ്റോനേ!\n/tനാഥാ! നിൻ-പീഡയെ സാക്ഷിച്ചാർ\nആഹ്വാനം ചെയ്‌തങ്ങവരേ വലമായ്- നിർത്തണമേ."
    },
    {
        "type": "subheading",
        "content": "പെത്ഗോമോ"
    },
    {
        "type": "song",
        "content": "ഹാലേ-ഉഹാലേ-നാഥൻ ചൊന്നെന്നോടെൻ തനയൻനീ-\nഇന്നാൾ നിന്നെയുൽപാദിപ്പിച്ചേൻ- ഹാലേ.........."
    },
    {
        "type": "collapsible-block",
        "title": "ഏവൻഗേലിയോൻ",
        "items": [
            {
                "type": "subheading",
                "content": "ലൂക്കോസ് 2:15-20"
            },
            {
                "type": "prose",
                "content": "ദൂതന്മാർ അവരെ വിട്ടു സ്വർഗ്ഗത്തിൽ പോയശേഷം ഇടയന്മാർ: നാം ബേത്ത്ലേഹെമോളം ചെന്നു കർത്താവു നമ്മോടു അറിയിച്ച ഈ സംഭവം കാണേണം എന്നു തമ്മിൽ പറഞ്ഞു. അവർ ബദ്ധപ്പെട്ടു ചെന്നു, മറിയയെയും യോസേഫിനെയും പശുത്തൊട്ടിയിൽ കിടക്കുന്ന ശിശുവിനെയും കണ്ടു. കണ്ടശേഷം ഈ പൈതലിനെക്കുറിച്ചു തങ്ങളോടു പറഞ്ഞ വാക്കു അറിയിച്ചു. കേട്ടവർ എല്ലാവരും ഇടയന്മാർ പറഞ്ഞതിനെക്കുറിച്ചു ആശ്ചര്യപ്പെട്ടു. മറിയ ഈ വാർത്ത ഒക്കെയും ഹൃദയത്തിൽ സംഗ്രഹിച്ചു ധ്യാനിച്ചുകൊണ്ടിരുന്നു. തങ്ങളോടു അറിയിച്ചതുപോലെ ഇടയന്മാർ കേട്ടതും കണ്ടതുമായ എല്ലാറ്റിനെയുംകുറിച്ചു ദൈവത്തെ മഹത്വപ്പെടുത്തിയും പുകഴ്ത്തിയും കൊണ്ടു മടങ്ങിപ്പോയി."
            }
        ]
    },
    {
        "type": "heading",
        "content": "കുക്കിലിയോൻ"
    },
    {
        "type": "song",
        "content": "നിന്നാൾ സ്‌തുതിയൊട് രാജമകൾ-ഹാ-ഹാ\nനിൻ വലമായ് രാജഭാമിനിയും.\n/tനയവാൻ പന പോലെ തളിർത്തിടുമേ ഹാ-ഹാ\n/tവളരുമവൻ ലെബനോൻ കാരകിൽ പോൽ.\nമക്കളിലപ്പൻ കൃപ ചെയ്‌തു പോലെ-ഹാ-ഹാ\nഭക്തന്മാരിൽ ദൈവം കൃപ ചെയ്യും."
    },
    {
        "type": "subtext",
        "content": "ബാറെക്മോർ. ശുബഹോ… മെനഓലം…"
    },
    {
        "type": "subheading",
        "content": "എക്ബോ"
    },
    {
        "type": "song",
        "content": "സ്തു‌തി ദൈവത്തിന്നുയരത്തിൽ\nതൻ മാതാവിന്നുന്നതിയും\nമഹിമാമുടി സഹദേന്മാർക്കും\nമൃതരിൽ കരുണയുമുണ്ടാക."
    },
    {
        "type": "subtext",
        "content": "സ്തൗമെൻ ... കുറിയേ …"
    },
    {
        "type": "heading",
        "content": "കോലോകൾ - ദൈവമാതാവ്"
    },
    {
        "type": "subheading",
        "content": "(ശ്ളോമ്മേ ദാബോ)"
    },
    {
        "type": "song",
        "content": "താതൻ ശ്ലോമ്മോ ഗബ്രീയേൽ\nമൂലം മേലീന്നാ ധന്യ\n/tമറിയാമിനു നൽകപ്പെട്ടു\n/tതീ പൂണ്ടോൻ വായിൽ തിങ്ങും ശ്ലോമ്മോ ചൊന്നാൻ നാഥൻ നിൻ\nകൂടെ തന്നുദയം നിന്നിൽ."
    },
    {
        "type": "subtext",
        "content": "ബാറെക്മോർ. ശുബഹോ ..."
    },
    {
        "type": "subheading",
        "content": "പരിശുദ്ധന്മാർ"
    },
    {
        "type": "song",
        "content": "ശ്ലോമ്മോ തൻ നിബിയന്മാർക്കും\nശ്ലോമ്മോ തൻ ശ്ലീഹന്മാർക്കും\n/tശ്ലോമ്മോ ശ്ലേമ്മോ നാഥങ്കൽ\n/tകൂറേറും സഹദേന്മാർക്കും\nശ്ലോമ്മോ തൻ മക്കൾ വസിക്കും\nപരിശുദ്ധസഭയ്ക്കും ശ്ലോമ്മോ."
    },
    {
        "type": "subtext",
        "content": "മെനഓലം"
    },
    {
        "type": "subheading",
        "content": "പരേതർ"
    },
    {
        "type": "song",
        "content": "നാം ദൈവസുതന്മാരാവാൻ\nആയുഷ്കാലത്തിൽചൊല്ലി-\n/tത്തന്നത്താതരെ ഓർക്കേണം\n/tനയവാന്മാർപുണ്യപ്പെട്ടോ-\nരൊന്നിച്ചേകുമവർക്കാശ്വാ-\nസം സ്വർഗ്ഗേ പുത്രൻദൈവം."
    },
    {
        "type": "subtext",
        "content": "മൊറിയോ റാഹേം …"
    },
    {
        "type": "heading",
        "content": "മാർ യാക്കോബിന്റെ ബോവുസ്സൊ"
    },
    {
        "type": "song",
        "content": "പാടിൻ പാടിൻ പാടിൻ പാടിൻ ഹാലേലുയ്യാ\nആട്ടിടയന്മാർ ബേതലഹേമിൽ പാടിയപോലെ"
    },
    {
        "type": "song",
        "content": "ഇന്നാൾ വംശത്തലയാമാദാം മോദിക്കട്ടെ\nനിൻജന്മത്താൽ ദൈവത്വം യാചനപോലേറ്റാൻ"
    },
    {
        "type": "song",
        "content": "ദുഃഖം നീക്കും പൈതലിനെപ്പോറ്റീടുകയാലെ\nഇന്നാൾ ഹവ്വായാദത്തെക്കാൾ സ്തുതി പാടട്ടെ"
    },
    {
        "type": "song",
        "content": "നീണാൾബിംബത്തെക്കൂപ്പിയ വാർദ്ധക്യംപേറും\nലോകത്തിൻ ദണ്ഡ‌ാകേണ്ടും കൊമ്പിന്നാളുണ്ടായ്"
    },
    {
        "type": "song",
        "content": "വീഞ്ഞാൽ തപ്‌തക്ഷോണിയെ സേചിച്ചീടാനിന്നാൾ\nഈശായ് ഗേഹത്തീന്നുണ്ടായി മുന്തിരിവള്ളി"
    },
    {
        "type": "song",
        "content": "പാടിൻ പാടിൻ പാടിൻ പാടിൻ ഹാലേലുയ്യാ\nആട്ടിടയന്മാർ ബേതലഹേമിൽ പാടിയപോലെ"
    },
    {
        "type": "subheading",
        "content": "കൗമാ (കാദീശാത്ത് ആലോഹോ)"
    },
    {
        "type": "song",
        "content": "ശുദ്ധൻ നീ ആലോഹോ! ഹാലേലുയ്യാ\nശുദ്ധൻ നീ ബലവാനേ! കുറിയേലായിസ്സോൻ\nശുദ്ധൻ നീ മൃതിഹീനാ! + ക്രൂശേറ്റു വീണ്ടവനേ\n(മൂന്നു പ്രാവശ്യം)"
    },
    {
        "type": "song",
        "content": "കർത്താവേ! കൃപചെയ്യണമേ-ഹാലേലുയ്യാ\nകർത്താവേ! കൃപചെയ് കനിവാൽ-കുറിയേലാ-യിസോൻ\nകർത്താവേ! കർമ്മാർത്ഥനകളെ-യേറ്റിട്ടവയാൽ കൃപചെയ്തീടണമേ."
    },
    {
        "type": "song",
        "content": "സ്തുത്യൻ നീ ആലോഹോ! ഹാലേലുയ്യാ\nസ്തുത്യൻ നീ സ്രഷ്ടാവേ! കുറിയേലായിസ്സോൻ\nസ്തുത്യൻ നീ പാപികളടിയാരിൽ-കൃപചെയ്തീടും മശിഹാ-രാജാവേ! ബാറെക്മോർ"
    },
    {
        "type": "prose",
        "content": "സ്വർഗ്ഗസ്ഥനായ ഞങ്ങളുടെ പിതാവേ....."
    },
    {
        "type": "prose",
        "content": "കൃപ നിറഞ്ഞ മറിയമേ!."
    }
]