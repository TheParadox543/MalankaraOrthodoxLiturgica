[
    {
        "type": "title",
        "content": "മാമൂദീസാ"
    },
    {
        "type": "prose",
        "content": "(തല തൊടുന്നയാൾ - പുരുഷനു പുരുഷൻ; സ്ത്രീക്കു സ്ത്രീ."
    },
    {
        "type": "prose",
        "content": "കുട്ടിയെ മുഖം തെക്കോട്ടാക്കി ഇടതുകയ്യിൽ തലഭാഗം താങ്ങി എടുത്തുകൊണ്ട് കിഴക്കോട്ടു തിരിഞ്ഞു നിൽക്കുന്നു.)"
    },
    {
        "type": "prose",
        "content": "പട്ടക്കാരൻ:- പിതാവിനും പുത്രനും പരിശുദ്ധ റൂഹായ്ക്കും സ്‌തുതി."
    },
    {
        "type": "prose",
        "content": "ജനം:- ബലഹീനരും പാപികളുമായ ഞങ്ങളുടെമേൽ കരുണയും കൃപയും രണ്ടുലോകങ്ങളിലും എന്നേയ്ക്കും ഉണ്ടായിരിക്കട്ടെ."
    },
    {
        "type": "collapsible-block",
        "title": "പ്രാരംഭപ്രാർത്ഥന",
        "items": [
            {
                "type": "prose",
                "content": "/t ദൈവമായ കർത്താവേ! അഗ്നിയാലും ആത്മാവാലും ജ്ഞാനസ്‌നാനം നൽകുവാൻവേണ്ടി നിന്റെ വിശുദ്ധശ്ലീഹന്മാരെ നീ വിശ്വാസപൂർവ്വം ഭരമേല്‌പിച്ച ആത്മീയ പൗരോഹിത്യ ശുശ്രൂഷയ്ക്കു ഞങ്ങളെ യോഗ്യരാക്കണമേ. കർത്താവേ! ഇപ്പോൾ സ്‌നാനത്തിനും വീണ്ടും ജനനത്തിനുമായി അടുത്തുവരുന്ന ഈ പൈതലിന്റെ ആത്മാവിന് പാപികളായ ഞങ്ങളുടെ മാദ്ധ്യസ്ഥം മൂലം രക്ഷ ലഭിക്കുകയും ഇവൻ (ഇവൾ) അനുഗ്രഹങ്ങളും കരുണയും പ്രാപിക്കുകയും ചെയ്യുവാൻ സംഗതിയാക്കണമേ. ഹോശോ…"
            }
        ]
    },
    {
        "type": "heading",
        "content": "കുക്കിലിയോൻ 2-ാം രാഗം"
    },
    {
        "type": "subheading",
        "content": "(പുരുഷന്മാർക്ക്)"
    },
    {
        "type": "song",
        "content": "ആൺ പൈതങ്ങളെ നാഥനു നൽകിൻ-ഹാലേ-\nസ്തുതിയൊടുമാനം നാഥനു നൽകിൻ."
    },
    {
        "type": "song",
        "content": "ബഹുമാനിപ്പിൻ തിരുനാമത്തെ-ഹാലേ-\nവിമലാലയമതിലുടയോനെ വന്ദിപ്പിൻ."
    },
    {
        "type": "song",
        "content": "നാഥൻ തൻനാദം നീരിന്മീതെ - ഹാലേ-\nമേഘദ്ധ്വനി മഹിതൻ ദൈവമുയർത്തി."
    },
    {
        "type": "song",
        "content": "വാരിധി മീതെ നാഥനുടെ - ഹാലേ-\nനാദമുയർന്നതിഗംഭീരം."
    },
    {
        "type": "subheading",
        "content": "(സ്ത്രീകൾക്ക്)"
    },
    {
        "type": "song",
        "content": "നിന്നു മഹിമയൊടാ രാജകുമാരി-ഹാലേ-\nവലതുവശത്തായ് രാജേശ്വരിയും."
    },
    {
        "type": "song",
        "content": "ഓഫിർ തങ്കത്തുകിലങ്കിയണിഞ്ഞോളേ!-ഹാലേ-\nകേൾക്കുക നോക്കുക ചെവിചായിക്ക."
    },
    {
        "type": "song",
        "content": "സുഭഗത നരപതി കാംക്ഷിപ്പാൻ-ഹാലേ-\nസ്വജനഗൃഹങ്ങളെ നീ വിടുക."
    },
    {
        "type": "song",
        "content": "പ്രാണപ്രിയനെ പ്രണമിക്ക -ഹാലേ-\nസൂരിൻ മകളേ! പ്രണമിക്ക."
    },
    {
        "type": "subtext",
        "content": "ബാറെക്മോർ. ശുബഹോ…"
    },
    {
        "type": "prose",
        "content": "/tസ്നാനാർത്ഥിക്കരികെ നിന്നോതുന്നാത്മാവിൽ ദാവീദേവം-"
    },
    {
        "type": "prose",
        "content": "ദാഹിപ്പോരേ! നാഥാന്തികമാർന്നു ബലപ്പെടുവിൻ-"
    },
    {
        "type": "prose",
        "content": "നിപതിച്ചൊരു നിർദ്ധനൻ ആദം നെടുവീർപ്പോടവനെ വിളിച്ചാൻ-"
    },
    {
        "type": "prose",
        "content": "നദിയോർദ്ദാനിൽ കർത്താവവനുത്തരമരുളി-"
    },
    {
        "type": "prose",
        "content": "മുന്നം ജർജ്ജരനായോനെ നൂത-നനാ-ക്കി."
    },
    {
        "type": "subtext",
        "content": "മെനഓലം........"
    },
    {
        "type": "prose",
        "content": "വാതിൽപ്പടിമേൽ പൂശിയ രക്തം ഇസ്രായേലിനെ രക്ഷിച്ചതുപോൽ-"
    },
    {
        "type": "prose",
        "content": "ദൈവികവും ജീവനെഴുന്നതുമാം വീണ്ടും സ്നാനത്തിൻ കൃപയാൽ-"
    },
    {
        "type": "prose",
        "content": "ശരണം തേടും വിശ്വാസികളാം നമ്മൾക്കെല്ലാം-"
    },
    {
        "type": "prose",
        "content": "കൃപയുടെ റൂശ്‌മാ സംരക്ഷകനായ്ത്‌തീരട്ടെ-"
    },
    {
        "type": "prose",
        "content": "ഈ നിത്യപ്രഭ മൂലം നാം ത്രിത്വത്തെ ദർശി-ക്കു-ന്നു."
    },
    {
        "type": "subtext",
        "content": "മൊറിയൊ..."
    },
    {
        "type": "subheading",
        "content": "(അല്ലെങ്കിൽ)"
    },
    {
        "type": "prose",
        "content": "ദാവീദ് മാമോദീസ കൈക്കൊള്ളുന്നവൻ്റെ അടുക്കൽ, ആത്മാവിൽനിന്നുകൊണ്ട് ഇപ്രകാരം പറയുന്നു. “ദാഹിക്കുന്ന സർവരുമേ. ദൈവമായ കർത്താവിങ്കലേക്ക് അടുത്തുവരുക; ശക്തി ധരിക്കുക.\" വീണുപോയ അരിഷ്ടനായ ആദം ദുഃഖിതനായി അവനെ വിളിച്ചപേക്ഷിച്ചു. ദൈവമായ കർത്താവ് അവനോട് ഉത്തരമരുളുകയും ചെയ്‌തു. അവൻ യോർദ്ദാൻ നദിയുടെ ഒഴുക്കിലേക്കു വന്നപ്പോൾ മുമ്പ് നാശത്തിൽ വീണവനായ ആദമിനെ താൻ പുതിയവനാക്കിത്തീർത്തു."
    },
    {
        "type": "subtext",
        "content": "ബാറെക്മോർ. ശുബഹോ... മെനഓലം..."
    },
    {
        "type": "prose",
        "content": "കൃപയുടെ മുദ്ര വിശ്വാസികളായ ഞങ്ങൾക്ക് കാവൽ ആയിരിക്കണമേ. കട്ടളപ്പടിമേൽ തളിക്കപ്പെട്ട രക്തത്താൽ സംഹാരകനിൽനിന്ന് എബ്രായക്കാർ രക്ഷിക്കപ്പെട്ടതുപോലെ ജീവനുള്ളതും ദൈവികവുമായ പുനർസ്നാനത്തിൻ്റെ കൃപയാൽ ഇതിൽ അഭയം പ്രാപിക്കുന്നവരായ ഞങ്ങൾക്കും രക്ഷയുണ്ടാകണമേ. എന്തുകൊണ്ടെന്നാൽ മങ്ങിപ്പോകാത്ത വെളിച്ചമാകുന്ന ഇതുമൂലം ത്രിത്വത്തെ ഞങ്ങൾ കാണുന്നു."
    },
    {
        "type": "heading",
        "content": "പ്രാർത്ഥന"
    },
    {
        "type": "prose",
        "content": "മേലുള്ള സൈന്യങ്ങളുടെ ദൈവമായ കർത്താവേ! ദിവ്യോപദേശം സ്വീകരിക്കുന്ന ഈ പൈതലിനെ അനുഗ്രഹിക്കുകയും ഈ ലോകവ്യർത്ഥതയെ ഗ്രഹിക്കത്തക്കവണ്ണം ഇവന്റെ (ഇവളുടെ) മനോനയനങ്ങളെ പ്രകാശിപ്പിക്കുകയും ചെയ്യണമേ. മരണകരമായ സകല പ്രവൃത്തികളും വെടിഞ്ഞുകൊണ്ട് നിന്നെയും നിൻ്റെ പിതാവിനെയും പരിശുദ്ധാത്മാവിനെയും ഇവൻ (ഇവൾ) സ്‌തുതിക്കുകയും ചെയ്യുമാറാകണമേ. ഹോശോ......."
    },
    {
        "type": "subheading",
        "content": "(യൂഹാനോൻ സോവോ)"
    },
    {
        "type": "prose",
        "content": "കർത്താവെന്നെ മേയിക്കും. എനിക്കു ഞെരുക്കമുണ്ടാവുകയില്ല. അവൻ പുഷ്‌ടിയുള്ള മേച്ചിലിൽ എന്നെ പാർപ്പിക്കും."
    },
    {
        "type": "song",
        "content": "യൂ-ഹാ-നോൻ ഞെട്ടി, -യോ-ർദ്ദാൻ ഭ്രമമാർന്നു.\nസ്രോ-പ്പേ-ന്മാർ പാടി: മാമൂദീസായ്ക്കാഗതനാം\nദൈവം-ശുദ്ധൻ ശുദ്ധൻ പരിശുദ്ധൻ."
    },
    {
        "type": "prose",
        "content": "ശാന്തജലത്തിന്റെ അരികിലേക്ക് അവനെന്നെ നയിക്കും. എന്റെ ആത്മാവിനെ തിരിച്ച് നീതിയുടെ ഊടുവഴികളിൽ എന്നെ നടത്തും."
    },
    {
        "type": "song",
        "content": "നീ-ര-ത്തെ വാഴ്ത്തീട്ടാ-ദാ-മ്യർക്കായി\nനീ-രാത്മസ്നാനാൽ, പുനരാം ജന്മം നൽകിടുവാൻ\nസ്രോപ്പേന്മാർക്കു വിശുദ്ധി കൊടുപ്പോൻ\nസ്നാനത്തി-ന്നെ-ത്തി"
    },
    {
        "type": "subtext",
        "content": "ബാറെക്മോർ. ശുബഹോ... മെനഓലം..."
    },
    {
        "type": "song",
        "content": "പാ-പ-ത്താൽ ഹതരാം; ആ-ദാ-മിൻ സുതരെ\nനീ-രാ-ത്മ സ്നാനാൽ; ദൈവികശക്ത്യാ\nപുതുതാക്കീടും താതനുമേകസുതന്നും\nറൂഹായ്ക്കും-സ്തോ-ത്രം."
    },
    {
        "type": "subtext",
        "content": "സ്തൗമെൻകാ...."
    },
    {
        "type": "heading",
        "content": "പ്രുമിയോൻ"
    },
    {
        "type": "prose",
        "content": "മഹനീയമായ തൻ്റെ ദിവ്യജ്ഞാനത്താൽ തന്റെ ആത്മീയ ആട്ടിൻകൂട്ടത്തിനായി മാമോദീസാ എന്ന കൂദാശ ഏർപ്പെടുത്തി അതിനെ ശുദ്ധീകരിച്ച അവർണ്ണനീയ സത്യപ്രകാശമായ കർത്താവിനു സ്‌തുതി. തനിക്ക് ഈ നേരത്തിലും..........."
    },
    {
        "type": "collapsible-block",
        "title": "സെദറാ",
        "items": [
            {
                "type": "prose",
                "content": "പാപചിന്തകളിൽ നിന്ന് ഞങ്ങളെ പിന്തിരിപ്പിക്കുകയും തന്റെ വിശുദ്ധ കൽപ്പനകളുടെ ആചരണത്തിനായി ഞങ്ങളെ ക്ഷണിക്കുകയും തൻ്റെ ആത്മീയമായ തൊഴുത്തിലേക്ക് ഞങ്ങളെ പ്രവേശിപ്പിക്കുകയും രക്ഷാജലപ്രവാഹങ്ങളിലേക്കും ജീവൻ്റെ ഉറവിങ്കലേക്കും ഞങ്ങളെ ആകർഷിച്ചുകൊണ്ട്. “നിങ്ങൾ കുളിച്ച് വെടിപ്പുള്ളവരായിത്തീരുവിൻ, ഹൃദയങ്ങളിൽ നിന്ന് ദുഷ്‌ടതകൾ കഴുകിക്കളയുവീൻ\" എന്ന് ജീവകരമായ ശബ്ദത്തിൽ അരുളിച്ചെയ്യുകയും ചെയ്തവനായ ഞങ്ങളുടെ ദൈവമായ മശിഹാ! ഈ ദാസനെ (ദാസിയെ) തൻ്റെ കാവലിന് വേണ്ടി ജീവമുദ്രപ്രാപിക്കുവാൻ അടുത്തു വന്നിരിക്കുന്ന ഇവനെ (ഇവളെ) അനുഗ്രഹിക്കണമെ. + നിൻ്റെ ആട്ടിൻകുട്ടത്തിൽ ഇവനെയും (ഇവളെയും) ഉൾപ്പെടുത്തണമെ. തിരുമുഖശോഭ ഇവനിൽ (ഇവളിൽ) പ്രതിബിംബിപ്പിക്കണമെ. ഇവനെ (ഇവളെ) നിന്റെ ജനകന് പുത്രൻ (പുത്രി) ആക്കിത്തീർക്കണമെ. വീണ്ടും ജനനത്തിന് ഇവനെ (ഇവളെ) യോഗ്യനാക്കണമെ (യോഗ്യയാക്കണമേ). പഴയ മനുഷ്യനെ ഇവനിൽ (ഇവളിൽ) നിന്ന് ഉരിഞ്ഞ് കളയണമെ. നാശരഹിതമായ വസ്ത്രം ഇവനെ (ഇവളെ) ധരിപ്പിക്കണമെ. ആശ്വാസകരവും ശാന്തവുമായ ജീവിതത്താൽ നല്ല അവസാനത്തിനും ക്രിസ്‌തീയമായ അന്ത്യത്തിനും അർഹത ലഭിക്കത്തക്കവണ്ണം നല്ല സംരക്ഷണയിലും പൂർണ്ണവളർച്ചയിലും ഇവനെ (ഇവളെ) എത്തിക്കണമെ. ഞങ്ങളും ഇവനും (ഇവളും) നിനക്കും നിന്റെ പിതാവിനും പരിശുദ്ധാത്മാവിനും സ്‌തുതിയും സ്തോത്രവും സമർപ്പിക്കുകയും ചെയ്യുമാറാകണമെ. ഹോശോ......"
            }
        ]
    },
    {
        "type": "heading",
        "content": "കോലോ"
    },
    {
        "type": "subheading",
        "content": "(നാത്തർ മോറാൻ)"
    },
    {
        "type": "song",
        "content": "കാ-ക്കുക നാ-ഥാ! സ്ലീബായാൽ\nഉ-ണ്ണികളെ - സ്നാനാ - ർത്ഥികളെ"
    },
    {
        "type": "song",
        "content": "ഈ - സ്നാന-ത്തേ മുൻ - നിർത്തി\nമുൻ - ചൊന്നാൻ - സ്‌കറിയാ - തനയൻ\nനൽ-കുന്നേൻ - നീരിൽ - സ്ന‌ാനം\nവന്നീ-ടു-ന്നോനാ-ത്മാ-വിൽ."
    },
    {
        "type": "song",
        "content": "നിന്നാൻ-വ-ന്നാറ്റിൻ-വക്കിൽ\nയോ-ഹന്നാൻ-സ്ക്റിയാ-തനയൻ\nആ-ഗതനായ് മാമൂ-ദീസാ-\nയ്ക്കീ-റേർക്കും-മറവാം-ശക്തി."
    },
    {
        "type": "song",
        "content": "സ്നാ-നത്തി-ന്നെത്തീ-നാഥൻ\nസാ-ക്ഷിപ്പാൻ-യോഹ-ന്നാനും\nവ-ത്സലന-ന്ദനനാ-ണിവനെ-\nന്നാർ-ത്താൻ വാ-നത്തിൽ-താതൻ-"
    },
    {
        "type": "subtext",
        "content": "മൊറിയോ...."
    },
    {
        "type": "collapsible-block",
        "title": "എത്രോ",
        "items": [
            {
                "type": "prose",
                "content": "കർത്താവേ! പരിശുദ്ധ മാമൂദീസായ്ക്കു ഒരുങ്ങി വന്നിരിക്കുന്ന ഈ നിൻ്റെ ദാസനു (ദാസിക്കു) വേണ്ടി ഈ സുഗന്ധധൂപം നിൻ്റെ കരുണാബാഹുല്യത്തിങ്കൽ ഞങ്ങൾ സമർപ്പിക്കുന്നു. ഇവൻ (ഇവൾ) ജീവങ്കലേക്കു നിന്നാൽ മുദ്ര കുത്തപ്പെടുകയും നിൻ്റെ ഭവനാവകാശത്തിന് എത്തിച്ചേരുകയും നിന്റെ വിശുദ്ധ കൽപ്പനകളെ പിൻതുടരുകയും ചെയ്യുമാറാകണമേ. ഞങ്ങൾ നിനക്കും നിൻ്റെ പിതാവിനും....."
            }
        ]
    },
    {
        "type": "heading",
        "content": "സുമ്മോറൊ"
    },
    {
        "type": "prose",
        "content": "നീർത്തോടിന് മാനുഴലുംപോ-ലെ"
    },
    {
        "type": "prose",
        "content": "വാഞ്ഛിക്കുന്നെന്നാത്മം നിൻപേർക്കെൻ നാ-ഥാ!"
    },
    {
        "type": "heading",
        "content": "ശ്ലീഹാ വായന"
    },
    {
        "type": "subheading",
        "content": "(റോമർ 5:20-6:4)"
    },
    {
        "type": "prose",
        "content": "ന്യായപ്രമാണത്തിൻ്റെ പ്രവേശനം പാപം വർദ്ധിപ്പാൻ കാരണമായിത്തീർന്നു. പാപം വർദ്ധിച്ചിടത്തു തന്നെ കൃപയും വർദ്ധിച്ചു. അതു മരണത്തിൽ പാപം വാണതു പോലെ തന്നെ-നമ്മുടെ കർത്താവായ യേശുമശിഹാ മൂലം നിത്യജീവങ്കലേക്കു-നീതിയിൽ കൃപയും വാഴുവാനായിട്ടായിരുന്നു. ആയതുകൊണ്ട് നാം എന്താണ് പറയേണ്ടത്? കൃപ വർദ്ധിപ്പാനായിട്ട് പാപത്തിൽ തന്നെ ഇരിക്കണമെന്നോ? ഒരിക്കലും പാടില്ല. എന്തുകൊണ്ടെന്നാൽ പാപത്തിന്റെ ദൃഷ്ട‌ിയിൽ മൃതരായ നാം പിന്നെയും അതിൽ തന്നെ ജീവിക്കുന്നതെങ്ങിനെ? അല്ലെങ്കിൽ യേശുമിശിഹായിൽ മാമൂദീസാ മുങ്ങിയവരായ നാം അദ്ദേഹത്തിൻ്റെ മരണത്തിലാകുന്നു. മാമൂദീസാ മുങ്ങിയതെന്ന് നിങ്ങൾ അറിയുന്നില്ലയോ? യേശുമശിഹാ പിതാവിൻ്റെ പ്രഭാവത്തോടു കൂടി മരിച്ചവരുടെ ഇടയിൽ നിന്ന് പുനരുത്ഥാനം ചെയ്ത പ്രകാരം തന്നെ നാമും പുതിയ ജീവനിൽ സഞ്ചരിപ്പാനായിട്ട് മാമൂദീസാ രൂപമായ മരണത്താൽ - അവിടത്തോടൊരുമിച്ച് സംസ്ക്കരിക്കപ്പെടുകയും ചെയ്തു."
    },
    {
        "type": "heading",
        "content": "പെത്ഗോമൊ"
    },
    {
        "type": "song",
        "content": "പൂ-ശുക നിൻസോപ്പായാൽ ഞാൻ നിർമ്മലനാ-കാൻ-\nതൂ-മഞ്ഞിലുമണിയും ഞാൻ-വെണ്മ-ഹാലേ......"
    },
    {
        "type": "heading",
        "content": "ഏവൻഗേലിയോൻ"
    },
    {
        "type": "subheading",
        "content": "(ലൂക്കോസ് 3:15-16 യോഹ. 3:5-6)"
    },
    {
        "type": "prose",
        "content": "യോഹന്നാനെക്കുറിച്ച് ഇദ്ദേഹം മിശിഹായായിരിക്കുമോ എന്ന് സംശയിച്ച് ജനമെല്ലാം ഉള്ളിൽ ചിന്തിച്ചു കൊണ്ടിരിക്കുമ്പോൾ യോഹന്നാൻ ഉത്തരമായിട്ട് അവരോട് പറഞ്ഞു: “ഞാൻ ഇതാ നിങ്ങൾക്ക് വെള്ളംകൊണ്ട് മാമൂദീസാ നൽകുന്നു. എന്നാൽ എന്നെക്കാൾ ബലവാനായവൻ വരുന്നുണ്ട്. അദ്ദേഹത്തിന്റെ ചെരുപ്പുകളുടെ വാറുകളഴിപ്പാൻപോലും ഞാൻ യോഗ്യനല്ല. അദ്ദേഹം പരിശുദ്ധാത്മാവുകൊണ്ടും അഗ്നികൊണ്ടും നിങ്ങൾക്ക് മാമൂദീസാ നൽകും.” (യോഹന്നാൻ 3:5-6) \"ഒരുവൻ വെള്ളം കൊണ്ടും ആത്മാവുകൊണ്ടും വീണ്ടും ജനിക്കാതിരുന്നാൽ അവനു ദൈവരാജ്യത്തിൽ പ്രവേശിപ്പാൻ കഴിയുകയില്ല എന്ന് സത്യ - മായും നിന്നോട് പറയുന്നു. ജഡത്തിൽനിന്നും ജനിക്കുന്നത് ജഡവും ആത്മാവിൽനിന്നു ജനിക്കുന്നതു ആത്മാവുമാകുന്നു.”"
    },
    {
        "type": "heading",
        "content": "മാനീസൊ"
    },
    {
        "type": "prose",
        "content": "പാടെയെൻ തിന്മകളെക്കഴുകുക നാഥാ-"
    },
    {
        "type": "prose",
        "content": "എൻപാപം നിർമ്മലമാക്കാൻ സോപ്പായേതും മതിയാകാ-"
    },
    {
        "type": "prose",
        "content": "നിഴലായ്പ്പോലും ശുദ്ധിവരുത്താൻ നിയമജലത്തിന്നെളുതല്ല-"
    },
    {
        "type": "prose",
        "content": "ദൈവിക മാമൂദീസായിൻ സേചനമതിനും-"
    },
    {
        "type": "prose",
        "content": "നിന്നുടെ നിരുപമ കരുണയ്ക്കും-സാ-ദ്ധ്യം."
    },
    {
        "type": "subheading",
        "content": "അല്ലെങ്കിൽ"
    },
    {
        "type": "prose",
        "content": "എന്റെ അന്യായത്തിൽ നിന്ന് എന്നെ നന്നായി കഴുകണമേ. ഞാൻ പ്രവർത്തിച്ചിട്ടുള്ള പാപത്തെ കഴുകിക്കളയുന്നതിനു സോപ്പായ്ക്കു ഗുണം മതിയായിരിക്കുന്നില്ല. ദൃഷ്‌ടാന്തരൂപേണയുള്ള ന്യായപ്രമാണ സംബന്ധമായ വെള്ളത്തിനും അതിനെ തുടച്ചു വെടിപ്പാക്കുവാൻ സാദ്ധ്യമല്ല. എന്നാൽ ദൈവികമായ സ്‌നാനത്തിൻ്റെ തളിപ്പിനും പരിശോധനയ്ക്കും ബഹുലമായ അവൻ്റെ കൃപാധനത്തിനും മാത്രം അതു കഴിയുന്നതാകുന്നു."
    },
    {
        "type": "prose",
        "content": "ശുശ്രൂഷക്കാരൻ:- കുറിയേ........."
    },
    {
        "type": "collapsible-block",
        "title": "രഹസ്യപ്രാർത്ഥന",
        "items": [
            {
                "type": "prose",
                "content": "പ്രകാശദാതാവും ആത്മശരീരങ്ങളെ പ്രകാശിപ്പിക്കുന്നവനും അന്ധകാരത്തിൽ നിന്നും പ്രകാശം ഉദിക്കുവാൻ അരുളിച്ചെയ്യുകയും ഞങ്ങളുടെ ഹൃദയങ്ങളിൽ ഉദിക്കുകയും ചെയ്തവനും സൗഭാഗ്യകരമായ വെള്ളംമൂലം രക്ഷാകരമായ നിർമ്മലതയും വിശുദ്ധ തൈലാഭിഷേകം മൂലം ദൈവികമായ വിശുദ്ധിയും തിരുശരീരരക്തങ്ങളിലുള്ള സംബന്ധം മൂലം കർത്താവേശുമിശിഹായോടുള്ള ഐക്യവും നൽകിയവനും ആയ കരുണയുള്ള കർത്താവേ! വിശുദ്ധമായ ആഹ്വാനത്താൽ അന്ധകാരത്തിൽനിന്നും മാർഗ്ഗഭ്രംശത്തിൽ നിന്നും നിൻ്റെ യഥാർത്ഥ ജ്ഞാനത്തിലേക്കു നീ ഇപ്പോൾ വിളിച്ചിരിക്കുന്ന ഈ ദാസൻ്റെ (ദാസി യുടെ) നാമം നിൻ്റെ ജീവഗ്രന്ഥത്തിൽ എഴുതണമേ. നിന്നെ ആരാധിക്കുന്നവരുടെ കൂട്ടത്തിൽ ഇവനെയും (ഇവളെയും) എണ്ണുകയും നിൻ്റെ മുഖശോഭ ഇവനിൽ (ഇവളിൽ) പ്രതിബിംബിപ്പിക്കുകയും ചെയ്യണമെ. നിൻ്റെ മിശിഹായുടെ സ്ലീബാ ഇവന്റെ (ഇവളുടെ) ഹൃദയത്തിലും മനസ്സിലും പതിക്കണമേ. ശത്രുവിൻ്റെ സകല ദുഷ്തയിൽനിന്നും ഇവനെ (ഇവളെ) രക്ഷിക്കണമെ. ഈ ലോകവ്യർത്ഥതയിൽ നിന്നും ഇവൻ (ഇവൾ) ഓടി രക്ഷപെട്ട് നിൻ്റെ വിശുദ്ധ കൽപ്പനകളുടെ മാർഗ്ഗത്തിൽ ചരിക്കയും ചെയ്യുമാറാകണമെ."
            }
        ]
    },
    {
        "type": "collapsible-block",
        "title": "പ്രാർത്ഥന",
        "items": [
            {
                "type": "prose",
                "content": "നിൻ്റെ ഏകപുത്രൻ വിശുദ്ധ ശിഷ്യന്മാരിൽ ഊതിയതായ ദൈവികശ്വാസം കർത്താവേ! ഇവനു (ഇവൾക്ക്) നൽകണമേ. (മാമോദിസ മുങ്ങുന്നയാളിന്റെ മുഖത്ത് സ്ലീബാ ആകൃതിയിൽ പട്ടക്കാരൻ ഊതുന്നു) വിശുദ്ധാത്മ സ്വീകരണത്തിനു ഇവനെ (ഇവളെ) ഒരുക്കിക്കൊണ്ടു വിഗ്രഹാരാധനയുടെ സകല അവശിഷ്ടത്തെയും ഇവന്റെ (ഇവളുടെ) മനസ്സിൽ നിന്നു ദൂരീകരിക്കണമെ. വീണ്ടും ജനനസ്നാനത്തിനു ഇവനെ (ഇവളെ) യോഗ്യനാക്കണമെ (യോഗ്യയാക്കണമേ). ഞങ്ങളുടെ കർത്താവും രക്ഷകനുമായ യേശുമിശിഹാ എന്ന നിന്റെ ഏകപുത്രൻ മുഖാന്തിരം പാപമോചനത്തിന് ഇവനെ (ഇവളെ) അർഹനാക്കണമെ (അർഹയാക്കണമേ). നിനക്കും നിൻ്റെ ഏകജാതനും പരിശുദ്ധ റൂഹായ്ക്കും സ്തു‌തിയും ബഹുമാനവും ആധിപത്യവും ഇപ്പോഴും എല്ലാ സമയത്തും എന്നേയ്ക്കും യോഗ്യമാകുന്നു. ഹോശോ..."
            }
        ]
    },
    {
        "type": "subheading",
        "content": "(പട്ടക്കാരൻ മാമൂദീസാ മുങ്ങുന്നയാളിൻ്റെ നേരെ തിരിഞ്ഞ് നെറ്റിയിൽ മൂന്നു പ്രാവശ്യം തൈലംകൂടാതെ മുദ്രകുത്തുന്നു.)"
    },
    {
        "type": "prose",
        "content": "പിതാവിന്റെയും + പുത്രൻ്റെയും + ജീവനുള്ള വിശുദ്ധ റൂഹായുടെയും + നാമത്തിൽ.. .നിത്യജീവനായി മുദ്രകുത്തപ്പെടുന്നു. - ബാറെക്മോർ."
    },
    {
        "type": "prose",
        "content": "ശുശ്രൂഷക്കാരൻ: കുറിയേ..."
    },
    {
        "type": "collapsible-block",
        "title": "രഹസ്യപ്രാർത്ഥന",
        "items": [
            {
                "type": "prose",
                "content": "സർവ്വാധിപതിയായ ദൈവമായ കർത്താവേ! സകല ദുരാത്മാക്കളുടെയും ബഹിഷ്‌കരണത്തിനും പ്രതി കൂലമായ സകല അദൃശ്യ വ്യാപാരങ്ങളുടെയും നിഷ്കാ സനത്തിനുംവേണ്ടി ഞങ്ങളുടെ കർത്താവും ദൈവവുമായ നിൻ്റെ ഏകപുത്രൻ യേശുമിശിഹാ മുഖാന്തിരം നിന്നെ ഞാൻ വിളിക്കുന്നു. നിന്നെ സമീപിക്കുന്ന ഈ ആത്മാ വിനെ നിന്റെ വിശുദ്ധാത്മാവിൻ്റെ ആവാസംമൂലം വെടി പ്പോടും വിശുദ്ധിയോടും കൂടെ സ്വീകരിക്കണമെ. കർത്താവേ! നീ വെളിപ്പെട്ട് വ്യർത്ഥമായ അധരങ്ങളാലല്ല-നിൻ്റെ കൃപയാലും ദുഷ്‌ടനിൽനിന്നു ലോകത്തെ ഉദ്ധരി ക്കുന്ന ശക്തിയാലും - സംസാരിക്കത്തക്കവണ്ണം തിരുനാ മത്തിൽ ഞങ്ങൾ ഉച്ചരിക്കുന്ന വിശ്വാസ വചനത്തിനു ശക്തി നൽകണമെ."
            }
        ]
    },
    {
        "type": "subheading",
        "content": "(പട്ടക്കാരൻ പടിഞ്ഞാറോട്ട് സ്‌നാനാർത്ഥിയുടെ നേരെയും, സ്നാനാർത്ഥി കിഴക്കോട്ടും തിരിഞ്ഞ് നിൽക്കുന്നു. പട്ടക്കാരൻ ശപഥം ചെയ്യിക്കുന്ന ഈ പ്രാർത്ഥന ചൊല്ലിക്കൊണ്ട് അവന്റെമേൽ റൂശ്‌മാ ചെയ്യുന്നു.)"
    },
    {
        "type": "subheading",
        "content": "colapsible: പ്രാർത്ഥന"
    },
    {
        "type": "prose",
        "content": "ദൃശ്യവും അദൃശ്യവുമായ സകലത്തിന്റെയും സ്രഷ്ടാവായ ദൈവമായ കർത്താവേ! ഈ നിൻ്റെ സൃഷ്‌ടി യുടെമേൽ ഞങ്ങൾ കൈവയ്ക്കുകയും' നിൻ്റെ സൃഷ്‌ടിയും സ്വരൂപവും കൈപ്പണിയുമായ ഇവനിൽ (ഇവളിൽ) നിന്ന് സകല പിശാചുക്കളും ദുഷ്‌ടരും അശുദ്ധരുമായ എല്ലാ ആത്മാക്കളും ഒഴിഞ്ഞുമാറിപോകുവാൻവേണ്ടി സകല ത്തിലും വിശുദ്ധമായ നിൻ്റെ നാമത്തിൽ അവയെ മുദ്ര ഇടു കയും ചെയ്‌തുകൊണ്ട് ഞങ്ങൾ നിന്നെ വിളിക്കുന്നു: കർത്താവേ! ഞങ്ങളെ ശ്രദ്ധിച്ച് അവയെ നിരോധിക്കുകയും എതിരാളിയുടെ സർവ്വവിധമായ വ്യാപാരങ്ങളിൽനിന്നും ഈ നിന്റെ ദാസനെ (ദാസിയെ) രക്ഷിക്കുകയും ചെയ്യണ മെ. ഈ ദൈവസൃഷ്‌ടിയെ അലട്ടുന്ന വഷളനും അശു ദ്ധനും അഹങ്കാരിയുമായവനേ! നീ കേട്ടുകൊൾക + സകല നീതിക്കും ശത്രുവും നിയമലംഘകനുമായവനേ! വലിയവനായ രാജാവിൻ്റെ മഹിമയെക്കൊണ്ട് ഞാൻ നിന്നെ ശപഥം + ചെയ്യിക്കുന്നു. ഭയന്ന് മാറിക്കൊൾക. സ്വകൽപ്പ നയാൽ ഭൂമിയെ വെള്ളത്തിന്മേൽ സ്ഥാപിച്ചുറപ്പിക്കുകയും സമുദ്രത്തിന് മണൽ അതിർത്തിയായി നിശ്ചയിക്കുകയും ചെയ്ത ഭയങ്കരനായ കർത്താവിന് കീഴ്പ്പെടുകയും ചെയ്ക. ആരാൽ, സകലതും സൃഷ്ടിക്കപ്പെട്ട് പരിപാലിക്കപ്പെടുന്നു വോ, ആരാൽ സ്വർഗ്ഗത്തിലുള്ളവർ നിലനിൽക്കുകയും ഭൂമിയിലുള്ളവർ ശക്തി പ്രാപിക്കുകയും ചെയ്യുന്നുവോ, ആ സ്വർഗ്ഗത്തിലും ഭൂമിയിലും സർവ്വ അധികാരവുമുള്ളവ നെക്കൊണ്ട് ഞാൻ നിന്നെ ശപഥം ചെയ്യിക്കുന്നു. + പിശാ ചുക്കളുടെ ലെഗിയോനെ പന്നികളിൽകൂടി അഗാധത്തി ലേക്ക് അയയ്ക്കുകയും കഠിനഹൃദയനായ ഫറഓനെ അവന്റെ രഥങ്ങളോടും കുതിരപ്പടയോടുംകൂടെ മുക്കിക്കള യുകയും ചെയ്‌തവനെക്കൊണ്ട് ഞാൻ നിന്നെ ശപഥം ചെയ്യിക്കുന്നു. + ചെകിടനും ഊമനുമായ ആത്മാവിനോട് “ഈ മനുഷ്യനിൽനിന്നു പോവുക, ഇനി അവനിൽ പ്രവേ ശിക്കരുത്\" എന്ന് ദൈവശക്തിയോടും അധികാരത്തോടും കൂടെ പറഞ്ഞവനാൽ ഞാൻ നിന്നെ ശപഥം + ചെയ്യിക്കു ന്നു. മാലാഖമാർ പ്രധാനമാലാഖമാർ ആദിയായ സർവ്വ സൃഷ്ടികളും തന്നെ ഭയപ്പെട്ടു വിറയ്ക്കുകയും തന്റെ മുമ്പിൽ സകല ശക്തികളും ശുശ്രൂഷകന്മാരും ഭയന്നു നില്ക്കുകയും തൻ്റെ നേരെ നോക്കുവാൻപോലും ക്രൂബേ ന്മാരും സ്രോപ്പേന്മാരും ധൈര്യപ്പെടാതിരിക്കുകയും തന്റെ മുമ്പിൽ ആകാശം ഇളകുകയും ആഴങ്ങൾ വിറയ്ക്കുകയും ചെയ്യുന്നവനെ നീ ഭയപ്പെട്ടുകൊൾക. ഒന്നാമത്തെ മത്സര ക്കാരനെ അന്ധകാരശൃംഖലകളാൽ ബന്ധിച്ച് അഗാധസ്ഥ ലത്തേക്കയച്ചവനായ ദൈവത്തിൻ്റെ ഭയങ്കരനാമത്തെ നീ ഭയപ്പെട്ടുകൊൾക + വരുവാനിരിക്കുന്ന ന്യായവിധിയെ ഭയന്ന് വേഗത്തിൽ മാറിക്കൊൾക + ദൈവസൃഷ്ടിയെ നീ സമീപിക്കരുത്. ദൈവസൃഷ്ട‌ിയെ നീ ഉപദ്രവിക്കരുത്. ദൈവസൃഷ്‌ടിയിൽ അധിവസിക്കുകയുമരുത്. അത് പിശാ ചുക്കളുടെ വാസസ്ഥലമല്ല. ജീവനുള്ള ദൈവത്തിന്റെ ആല യമാണ്. “ഞാൻ അവരിൽ വസിക്കുകയും അവരിൽ സഞ്ച രിക്കുകയും അവർക്കു ദൈവമായിരിക്കുകയും അവർ എനിക്ക് വിശുദ്ധജനമായിരിക്കുകയും ചെയ്യും\" എന്ന് അവിടുന്ന് അരുളിച്ചെയ്‌തിട്ടുണ്ട്. നീചനും നിന്ദ്യനുമായ അശുദ്ധാത്മാവേ! നിന്നെ അഗ്നിക്കിരയായി നിശ്ചയിച്ചിരി ക്കുന്നു. വിശുദ്ധനും വിജയിയും നിർമ്മലനുമായ പിതൃ പുത്ര പരിശുദ്ധാത്മാവായ ദൈവത്തെക്കൊണ്ട് ഞാൻ നിന്നെ ശപഥം ചെയ്യിക്കുന്നു. ദൈവഭ്യത്യരിൽ നിന്ന് അക ന്നുകൊൾക. സഞ്ചാരയോഗ്യമല്ലാത്തതും വെള്ളമില്ലാത്ത തുമായ പ്രദേശത്തേക്കുമാറിക്കൊൾക. നിൻ്റെ സ്ഥാനമതാ ണ്. ധൃതിപ്പെടുക, മത്സരിക്കരുത്. നീ സമൂലം മാഞ്ഞ് നശി ച്ചുപോകട്ടെ. ശപിക്കപ്പെട്ടവനും അശുദ്ധാത്മാവും വഞ്ച കനും അഗ്നിക്കിരയുമായവനേ! ദൈവസൃഷ്‌ടിയിൽനിന്ന് അതിവേഗത്തിൽ മാറിക്കൊൾക, മത്സരിക്കരുത്. പിതൃപു ത്രപരിശുദ്ധാത്മാവാം ദൈവം തൻ്റെ സകല സൃഷ‌ിക ളിൽനിന്നും നിന്നെ ബഹിഷ്കരിച്ചും കെടാത്ത തീയിൽ നിന്നെ ദഹിപ്പിച്ചും നിന്നെ സമൂലം നശിപ്പിക്കും. തന്റെ കൈപ്പണിയായ ഇവനെയാകട്ടെ രക്ഷാദിവസം വരെ കാത്തുകൊള്ളുകയും ചെയ്യും. ശക്തിയും ആധിപത്യവും അധികാരവും അവിടത്തേക്കുള്ളതാകുന്നു. അവിടത്തേക്കു ഞങ്ങൾ സ്‌തുതി കരേറ്റുകയും ചെയ്യുന്നു. ഹോശോ…"
    },
    {
        "type": "collapsible-block",
        "title": "മറ്റൊരു പ്രാർത്ഥന (സന്ദർഭാനുസരണം ഏതെങ്കിലും ഉപയോഗിക്കാം.)",
        "items": [
            {
                "type": "prose",
                "content": "ദൈവമായ കർത്താവേ! നിൻ്റെ കൈപ്പണിയായ ഈ നിന്റെ സൃഷ്ട‌ിയിൽ നിന്ന് തിരുനാമത്തിൽ മുദ്രയിട്ടുകൊണ്ട് സകല അശുദ്ധ ദുഷ്‌ടാത്മാക്കളെയും ഞാൻ ബഹിഷ്കരിക്കുന്നു. വക്രബുദ്ധിയും അഹങ്കാരിയുമായവനെ, നീ ശാസിച്ച് +++ നിന്റെ ദാസനെ (ദാസിയെ) വഞ്ചകാത്മാക്കളിൽ നിന്ന് സ്വതന്ത്രനാക്കണമേ (സ്വതന്ത്രയാക്കണമേ). അല്ലയോ അശുദ്ധാത്മാവേ! വരുവാനിരിക്കുന്ന ന്യായവിധിയെ നീ ഭയപ്പെട്ടുകൊൾക +++ ദൈവസൃഷ്‌ടിയെ നീ സമീപിക്കരുത്. എന്തെന്നാൽ അത് പിശാചുക്കളുടെ അധിവാസസ്ഥലമല്ല; ദൈവത്തിൻ്റെ ആലയമാകുന്നു. പിതൃപുത്രപരിശുദ്ധാത്മാവാം ദൈവത്തെക്കൊണ്ട് ഞാൻ നിന്നെ ശപഥം ചെയ്യിക്കുന്നു. +++ അശുദ്ധാത്മാവേ! നീ സമൂലം-വേഗത്തിൽ-നിശ്ശേഷം നീങ്ങിപ്പോവുക, മത്സരിക്കരുത്."
            }
        ]
    },
    {
        "type": "subheading",
        "content": "(പട്ടക്കാരൻ കിഴക്കോട്ടും സ്‌നാനാർത്ഥി പടിഞ്ഞാറോട്ടും തിരിഞ്ഞു നിന്നുകൊണ്ട് സാത്താനെ മൂന്നുപ്രാവശ്യം തള്ളിപ്പറയിക്കുന്നു. തലതൊടുന്നയാൾ ഇടതു കൈകൊണ്ട് സ്നാനാർത്ഥിയുടെ ഇടതുകൈയ്യിൽ പിടിച്ചുകൊണ്ട് സ്നാനാർത്ഥിക്കുവേണ്ടി ഈ ഉപേക്ഷണ വാചകം ചൊല്ലുന്നു.)"
    },
    {
        "type": "prose",
        "content": "മാമൂദീസാ മുങ്ങുന്ന… (മാമോദിസാ പേര്) ഞാൻ, സാത്താനേ! നിന്നെയും, നിൻ്റെ സകല സൈന്യങ്ങളെയും, ദൂതന്മാരെയും, നിന്നിലുള്ള സകല ഭയത്തെയും, നിന്റെ സകല വഞ്ചനയെയും, ഉപേക്ഷിക്കുന്നു."
    },
    {
        "type": "subheading",
        "content": "(പട്ടക്കാരൻ പടിഞ്ഞാറോട്ടും സ്നാനാർത്ഥി കിഴക്കോട്ടും തിരിഞ്ഞു നിൽക്കുന്നു. തലതൊടുന്നയാൾ വലതുകൈകൊണ്ട് സ്നാനാർത്ഥിയുടെ വലതുകൈയിൽ പിടിച്ചുകൊണ്ട് ഈ വിശ്വാസവാചകം മൂന്നുപ്രാവശ്യം ചൊല്ലുന്നു.)"
    },
    {
        "type": "prose",
        "content": "മാമൂദീസാ മുങ്ങുന്ന…(മാമോദിസാ പേര്) ഞാൻ മിശിഹാ തമ്പുരാനേ! നിന്നിലും, പരിശുദ്ധ നിബിയന്മാരും, ശ്ലീഹന്മാരും, പിതാക്കന്മാരും മുഖാന്തിരം, ദൈവികമായി നീ ഭരമേൽപിച്ചിട്ടുള്ള സകല ഉപദേശങ്ങളിലും ചേർന്നു വിശ്വസിക്കുന്നു."
    },
    {
        "type": "prose",
        "content": "സാത്താനെ ഞാൻ ഉപേക്ഷിക്കുന്നു മശിഹായെ ഞാൻ സ്വീകരിക്കുന്നു."
    },
    {
        "type": "prose",
        "content": "സാത്താനെ ഞാൻ ഉപേക്ഷിക്കുന്നു മശിഹായെ ഞാൻ സ്വീകരിക്കുന്നു."
    },
    {
        "type": "prose",
        "content": "സാത്താനെ ഞാൻ പൂർണ്ണമായി ഉപേക്ഷിച്ച് മശിഹായെ ഞാൻ പൂർണമായി സ്വീകരിക്കുന്നു."
    },
    {
        "type": "link-collapsible",
        "file": "commonPrayers/nicenecreed.json"
    },
    {
        "type": "subheading",
        "content": "(അനന്തരം മാമൂദീസാ മുറിയിലേക്കു പ്രവേശിച്ച് സ്നാനാർത്ഥിയുടെ വസ്ത്രങ്ങൾ ഉരിഞ്ഞു കളയുന്നു.)"
    },
    {
        "type": "collapsible-block",
        "title": "രഹസ്യപ്രാർത്ഥന",
        "items": [
            {
                "type": "prose",
                "content": "തന്റെ വിശുദ്ധാത്മാവിനെ അയച്ച് ഇവനെ (ഇവളെ) ശൂന്യതയിൽ നിന്ന് സൃഷ്‌ടിക്കുകയും മനുഷ്യസ്നേഹത്തോടെ വിശുദ്ധ മാമോദീസായ്ക്കു അർഹനാക്കി (അർഹയാക്കി) ത്തീർക്കുകയും ചെയ്‌ത കർത്താവേ! വിശുദ്ധ ശ്ലീഹന്മാരുടെ അടിസ്ഥാനത്തിന്മേൽ ഇവനെ (ഇവളെ) ഉറപ്പിക്കണമെ. വിശുദ്ധ സഭയിൽ ഒരു സത്യനടുതലായി ഇവനെ (ഇവളെ) സ്ഥാപിക്കണമെ. കൂദാശാപരമായ അഭിഷേകത്തിന് അർഹനാ(അർഹയാ)കത്തക്കവണ്ണം നിൻ്റെ വിശുദ്ധാത്മാവിനെ ഇവനിൽ (ഇവളിൽ) അയയ്ക്കണമേ. നിൻ്റെ ദൈവികദാനങ്ങളാൽ ഇവനെ (ഇവളെ) നിറയ്ക്കണമെ. പാപത്തിൻ്റെ അടിമത്വത്തിൽ നിന്ന് സ്വതന്ത്രനാ (സ്വതന്ത്രയാ)കുവാൻവേണ്ടി ഈ നിന്റെ ആരാധകന്റെ (ആരാധകയുടെ) ഹൃദയത്തിൽ നിൻ്റെ പ്രകാശം ഉദിപ്പിക്കണമേ."
            }
        ]
    },
    {
        "type": "subheading",
        "content": "(പട്ടക്കാരൻ പെരുവിരൽ അഭിഷേക തൈലത്തിൽ മുക്കി സ്നാനാർത്ഥിയുടെ നെറ്റിയിൽ മുദ്രയിടുന്നു.)"
    },
    {
        "type": "prose",
        "content": "വീണ്ടും ജനനത്താൽ പുത്രസ്വീകാര്യത്തിന് അർഹനായി(അർഹയായി)ത്തീരുവാൻ വേണ്ടി സന്തോഷതൈലത്താൽ...പിതാവിന്റെയും + പുത്രനെയും + ജീവനുള്ള പരിശു ദ്ധറൂഹായുടെയും + നാമത്തിൽ നിത്യജീവനായി മുദ്രകുത്തപ്പെടുന്നു."
    },
    {
        "type": "subheading",
        "content": "(പട്ടക്കാരൻ മാമൂദീസാ തൊട്ടി തുറന്ന് വലതുകൈ ഇടതുകൈയുടെ മുകളിലായി-കൈകൾ കുരിശുപോലെ പിടിച്ചിട്ട് വലതുകൈയിൽ ചൂടുവെള്ളവും ഇടതുകൈയിൽ പച്ചവെള്ളവും എടുത്ത് രണ്ടും തമ്മിൽ കലർത്തിക്കൊണ്ട് ഈ പ്രാർത്ഥന ഉച്ചത്തിൽ ചൊല്ലുന്നു.)"
    },
    {
        "type": "collapsible-block",
        "title": "പ്രാർത്ഥന",
        "items": [
            {
                "type": "prose",
                "content": "ദൈവമായ കർത്താവേ! ഞങ്ങളുടെ ബലഹീനമായ മധ്യസ്ഥതയാൽ ഈ വെള്ളം ആത്മീയ ഉദരവും നാശമില്ലായ്‌മയെ വാർക്കുന്ന മൂശയും ആയിത്തീരത്തക്കവണ്ണം നിൻ്റെ വിശുദ്ധാത്മശക്തിയും വ്യാപാരവും ഇതിൽ കലർത്തണമേ: ഇതിൽ മാമൂദീസാ മുങ്ങുന്ന നിൻ്റെ ദാസന് (ദാസിക്ക്) നിന്റെ തിരുവിഷ്‌ടത്താലും നിൻ്റെ ഏകപുത്രന്റെ മനുഷ്യസ്നേഹത്താലും നിൻ്റെ പരിശുദ്ധാത്മാവിന്റെ വ്യാപാരത്താലും ഇത് നാശരഹിതമായ ആത്മീയ വസ്ത്രവും പാപബന്ധനങ്ങളിൽ നിന്നുള്ള മോചനവും ആയിത്തീരുവാൻ കൃപയരുളുകയും ചെയ്യണമെ. ഹോശോ..."
            }
        ]
    },
    {
        "type": "subheading",
        "content": "(മാമൂദീസാ തൊട്ടിയിൽ കുരിശ് വച്ചശേഷം ശോശപ്പാകൊണ്ട് മാമൂദീസാ തൊട്ടി മൂടുന്നു.)"
    },
    {
        "type": "subheading",
        "content": "(കൂക്കോയോ)"
    },
    {
        "type": "song",
        "content": "കേൾപ്പിൻ - ഭൂതലജാതികളേ - ഹാലേലുയ്യാ.\nചേർത്തു-സലിലം യോഹന്നാൻ സ്‌നാന-ത്തിന്നായ്\nമുങ്ങി-ശുദ്ധീകരണം ചെയ്‌തതിനുള്ളിൽ മ-ശിഹാ\n/tനീരിൽ നിന്നും-തീരത്തേറുമ്പോൾ\n/tഅവനെ മാനിച്ചവനിയുമംബരവും\nകതിരോ-ൻ കതിരുകൾ ചായിച്ചു താര-കൾകൂ-പ്പി\nആറ്റിൻ-നിരയോടുറ്റുകളെ വാഴ്ത്തിയ ദൈവ-ത്തെ\n/tഹാലേലുയ്യാ-ഉ-ഹാലേലുയ്യാ."
    },
    {
        "type": "song",
        "content": "വരുവിൻ-കേൾപ്പിൻ ഞാൻ ചൊല്ലാം-ഹ......\nപരിപാ-വനമാമൂദീസാ തിരുസഭയെന്നേ-വം\nഅഴകേ-റീടും സോദരിമാർ മറ്റെങ്ങമരു-ന്നു.\n/tനവ്യാത്മീയ-പൈതങ്ങളെയൊരുവൾ\n/tപെറ്റീടുന്നു-മറ്റവൾ പോറ്റുന്നു\nമാമൂദീസായാത്മീയൻ ശിശുവിനെ നീരി-ന്നും\nപ്രസവിച്ചീടും, സഭയതിനെ കൈക്കൊണ്ടർപ്പി-ക്കും\n/tഹാലേലുയ്യാ-കർത്താവിൻ പക്കൽ"
    },
    {
        "type": "subtext",
        "content": "ബാറെക്മോർ. ശുബഹോ…"
    },
    {
        "type": "song",
        "content": "ആചാ-ര്യൻ മാമൂദീസാത്തൊട്ടി തുറക്കു മ്പോൾ\nകൂറു-ന്നീറേ ദൂതന്മാരാശ്ചര്യം വാ-നിൽ\n/tമണ്മയനെരിതീ-ജ്വാലോപരി നിന്നി-\n/tട്ടാറൂഹായെ-ചെയ്യുന്നഹ്വാനം\nറൂഹാ-സത്വരമുത്തരവായിഷ്‌ടം നിറവേ-റ്റി\nപാ-പത്തിൻ പരിഹാർത്ഥം പാവനമാക്കു-ന്നു.\n/tഹാലേലുയ്യാ-മാമൂദീസായെ."
    },
    {
        "type": "subtext",
        "content": "മെനഓലം…"
    },
    {
        "type": "song",
        "content": "ഉയിരിൻ-നീരുറവാം സ്‌നാനത്തൊട്ടി തുറന്ന-പ്പോൾ\nജനകാ-ത്മജ റൂഹായതിനെപ്പരിപാവനമാ-ക്കി\n/tവത്സല സുതനെ-ന്നാർത്താനത്താതൻ\n/tതൻ തല താഴ്ത്തി-ട്ടാത്മജത്തിൽ മുങ്ങി\nപ്രാവിൻ-വടിവിൽ റൂഹ്‌ക്കുദിശാ തനയന്മേൽ താ-ണു\nജീവൻ-ജഗതിക്കരുളിടും മഹിത ത്രിത്വ-ത്തിൽ\n/tഹാലേലുയ്യാ-കൊള്ളുന്നഭയം നാം."
    },
    {
        "type": "subtext",
        "content": "മൊറിയോ…"
    },
    {
        "type": "prose",
        "content": "ശുശ്രൂഷക്കാരൻ:- കുറിയേ........."
    },
    {
        "type": "collapsible-block",
        "title": "രഹസ്യപ്രാർത്ഥന",
        "items": [
            {
                "type": "prose",
                "content": "കർത്താവേ! പാപത്തിൻ്റെ സകല കളങ്കവും മാലിന്യവും നീക്കിക്കളയുന്ന യഥാർത്ഥമായ നൈർമ്മല്യത്തിന്റെ നീരുറവ നീ ഞങ്ങൾക്ക് നൽകിയിരിക്കുന്നു. കർത്താവേ! പാപികളായ ഞങ്ങളുടെ മദ്ധ്യസ്ഥതയാൽ നിൻ്റെ ഏക പുത്രൻ തന്റെ വിശുദ്ധ ശിഷ്യന്മാരിൽ ഊതിയ ശ്വാസം ഇപ്പോൾ നൽകണമേ."
            }
        ]
    },
    {
        "type": "heading",
        "content": "പ്രാർത്ഥന"
    },
    {
        "type": "prose",
        "content": "കർത്താവേ! നീ രക്ഷിതാവും വെടിപ്പാക്കുന്നവനും സർവ്വവിധ നന്മകളും പ്രദാനം ചെയ്യുന്നവനുമാകയാൽ നിനക്കും നിൻ്റെ ഏകപുത്രനും നിന്റെ പരിശുദ്ധ റൂഹായ്ക്കും സ്തുതിയും സ്തോത്രവും ഞങ്ങൾ കരേറ്റുന്നു. ഹോശോ.."
    },
    {
        "type": "prose",
        "content": "പട്ടക്കാരൻ:- കർത്താവേ! ഈ വെള്ളത്തിൻ്റെ നേരെ തിരിഞ്ഞ് ഇതിനെ ശുദ്ധീകരിക്കണമെ."
    },
    {
        "type": "prose",
        "content": "ശുശ്രൂഷക്കാരൻ:- കുറിയേ..."
    },
    {
        "type": "subheading",
        "content": "(ഈ രഹസ്യപ്രാർത്ഥന ചൊല്ലിക്കൊണ്ട് പട്ടക്കാരൻ വെള്ളത്തിൽ പടിഞ്ഞാറുനിന്ന് കിഴക്കോട്ടും തെക്കു നിന്ന് വടക്കോട്ടും കുരിശാകൃതിയിൽ മൂന്നു പ്രാവശ്യം ഊതുന്നു.)"
    },
    {
        "type": "collapsible-block",
        "title": "രഹസ്യപ്രാർത്ഥന",
        "items": [
            {
                "type": "prose",
                "content": "കർത്താവേ! മനുഷ്യനെ കൊല്ലുന്നവനായ ആ മഹാസർപ്പത്തിന്റെ തല നിൻ്റെ സ്ലീബായുടെ + അടയാളത്തിൻകീഴിൽ ചതയ്ക്കപ്പെടുമാറാകണമേ. + അന്തരീക്ഷത്തിലെ അദൃശ്യങ്ങളായ നിഴലുകൾ ഓടിമാറുകയും ചെയ്യണമേ. കർത്താവേ! നിന്നോടു ഞങ്ങൾ പ്രാർത്ഥിക്കുന്നു. അന്ധകാരത്തിനടുത്തവനായ + ആ പിശാച് ഈ വെള്ളത്തിൽ ഒളിച്ചിരിക്കുകയോ ദുഷ്‌ടവിചാരങ്ങളും മനശ്ചാഞ്ചല്യവും ഉളവാക്കുന്ന ആ അന്ധകാരമയനായ ദുഷ്‌ടാത്മാവ് മാമൂദീസാ മുങ്ങുന്ന ഇവൻ്റെ (ഇവളുടെ) കൂട്ടത്തിൽ ഇറങ്ങുകയോ ചെയ്യുവാനിടയാകരുതേ. ആകൽക്കറുസായുടെ വ്യാപാരം ഇവനിൽ (ഇവളിൽ) നിന്ന് മാഞ്ഞുപോകുവാൻ നീ കൃപചെയ്യണമേ."
            }
        ]
    },
    {
        "type": "heading",
        "content": "പ്രാർത്ഥന"
    },
    {
        "type": "prose",
        "content": "നിന്റെ സ്ലീബായാൽ രക്ഷിക്കപ്പെട്ടതായ നിന്റെ സഭയും ആട്ടിൻകൂട്ടവും യോർദ്ദാൻ നദീപ്രവാഹത്തിങ്കൽ നിന്നു കൊണ്ട് നിന്നോടും നീ മുഖാന്തിരവും നിന്നോടുകൂടെയും നിന്റെ പിതാവിനോടും മനോവേദനയോടെ അപേക്ഷിക്കുന്നു."
    },
    {
        "type": "prose",
        "content": "ജനം:- സർവ്വശക്തിയുള്ള പിതാവായ ദൈവമേ! ഞങ്ങളോട് കരുണ ചെയ്യണമേ."
    },
    {
        "type": "prose",
        "content": "പട്ടക്കാരൻ:- കർത്താവേ! ബലഹീനരും പാപികളുമായ നിന്റെ ദാസരായ ഞങ്ങളും നിനക്കു നന്ദിപറയുകയും സകലത്തെപ്രതിയും സകലത്തിനു വേണ്ടിയും ഉള്ള നിന്റെ ദയയെ സ്തോത്രം ചെയ്യുകയും ചെയ്യുന്നു."
    },
    {
        "type": "prose",
        "content": "ശുശ്രൂഷക്കാരൻ:- ബാറെക്മോർ, എന്റെ വാത്സല്യമുള്ളവരേ! ജീവനുള്ള പരിശുദ്ധറൂഹാ സ്വർഗ്ഗീയ മഹോന്നതങ്ങളിൽ നിന്ന് പ്രതാപത്തോടുകൂടി ഇറങ്ങി ഈ മാമോദീസാ വെള്ളത്തിന്മേൽ ആവസിച്ച് അതിനെ ശുദ്ധീകരിക്കുന്നതായ ഈ നാഴിക എത്ര ഭയങ്കരവും ഈ സമയം എത്ര സംഭ്രമജനകവുമാകുന്നു. നിങ്ങൾ അടക്കത്തോടും ഭക്തി യോടും നിന്നുകൊണ്ട് പ്രാർത്ഥിപ്പിൻ."
    },
    {
        "type": "subheading",
        "content": "(പട്ടക്കാരൻ രണ്ടു കൈകളും ആവസിപ്പിച്ചുകൊണ്ട് പരി ശുദ്ധാത്മവിളിയുടെ രഹസ്യപ്രാർത്ഥന ചൊല്ലുന്നു.)"
    },
    {
        "type": "collapsible-block",
        "title": "രഹസ്യപ്രാർത്ഥന",
        "items": [
            {
                "type": "prose",
                "content": "സർവ്വാധിപതിയായ പിതാവാം ദൈവമേ! ഞങ്ങളിൽ കരുണ തോന്നി, ക്നമായ്ക്കടുത്തവനും ഉന്നതനും കർത്താവും ജീവദായകനും, ന്യായപ്രമാണവും ദീർഘദർശിമാരും ശ്ലീഹന്മാരും മുഖാന്തിരം സംസാരി ച്ചവനും, എല്ലായിടത്തും സമീപസ്ഥനും സകല ത്തെയും പൂർത്തീകരിക്കുന്നവനും, താൻ പ്രിയപ്പെടുന്നവരിൽ സ്വന്തഇഷ്ടപ്രകാരം, ഭൃത്യനെപ്പോലെയല്ല അധികാരിയെപ്പോലെ വിശുദ്ധത പ്രവർത്തിക്കുന്നവനും പ്രകൃത്യാ നിർമ്മലനും വിവിധ വ്യാപാരങ്ങളോടു കൂടിയവനും ദൈവികദാനങ്ങളുടെ ഉറവിടവും സാരാംശത്തിൽ നിന്നോട് ഒന്നായിരിക്കുന്നവനും നിന്നിൽനിന്ന് പുറപ്പെടുകയും നിന്റെ പുത്രനിൽനിന്ന് എടുക്കുകയും ചെയ്യുന്നവനും നിന്റെയും, ഞങ്ങളുടെ കർത്താവും ദൈവവും രക്ഷകനുമായ നിന്റെ ഏകപുത്രൻ യേശുമിശിഹായുടെയും രാജ്യത്തിലെ പദവിയിൽ തുല്യനുമായ നിൻ്റെ പരിശുദ്ധ റൂഹായെ ഒരുക്കപ്പെ ട്ടതായ നിൻ്റെ വാസസ്ഥലത്ത് നിന്നും നിസ്സീമമായ നിന്റെ മടിയിൽ നിന്നും ഞങ്ങളുടെമേലും, ശുദ്ധീകരിക്കപ്പെടുന്ന ഈ വെള്ളത്തിന്മേലും അയയ്ക്കണമേ."
            }
        ]
    },
    {
        "type": "prose",
        "content": "പട്ടക്കാരൻ:-കർത്താവേ! എന്നോടുത്തരമരുളണമേ,"
    },
    {
        "type": "prose",
        "content": "കർത്താവേ! എന്നോടുത്തരമരുളണമേ,"
    },
    {
        "type": "prose",
        "content": "കർത്താവേ! ഉത്തരമരുളിച്ചെയ്‌ത്‌ ദയതോന്നി എന്നോട് കരുണ ചെയ്യണമേ."
    },
    {
        "type": "subheading",
        "content": ":(പട്ടക്കാരൻ താഴെയുള്ള ഓരോ ഖണ്ഡിക ചൊല്ലുമ്പോഴും വെള്ളത്തിന്മേൽ ഓരോ കുരിശടയാളം വരയ്ക്കുന്നു.)"
    },
    {
        "type": "prose",
        "content": "സർവ്വാധിപതിയാകുന്ന ദൈവമായ കർത്താവേ! ഈ വെള്ളത്തെ ആശ്വാസജലവും, സന്തോഷകരവും ആനന്ദകരവുമായ വെള്ളവും നിൻ്റെ ഏകപുത്രൻ്റെ മരണത്തെയും പുനരുത്ഥാനത്തെയും ദൃഷ്ട്‌ടാന്തപ്പെടുത്തുന്ന വെള്ളവും വെടിപ്പാക്കുന്ന വെള്ളവും ആക്കീത്തീർക്കണമേ. + ആമ്മീൻ."
    },
    {
        "type": "prose",
        "content": "ഈ ജലത്തെ ആത്മശരീരങ്ങളുടെ മാലിന്യത്തെ ശുദ്ധീകരിക്കുന്നതും ബന്ധനങ്ങളെ അഴിക്കുന്നതും പിഴകളെ ക്ഷമിക്കുന്നതും ആത്മശരീരങ്ങളെ പ്രകാശിപ്പിക്കുന്നതും ആക്കീത്തീർക്കണമേ. + ആമ്മീൻ."
    },
    {
        "type": "prose",
        "content": "ഈ ജലത്തെ വീണ്ടും ജനനത്തിൽ സ്‌നാനവും പുത്രസ്വീകാര്യത്തിൻ നൽവരവും നാശരഹിതമായ വസ്ത്രവും വിശുദ്ധാത്മാവിൻ പുതുക്കവും ആക്കീത്തീർക്കണമേ + ആമ്മീൻ."
    },
    {
        "type": "subheading",
        "content": "(പട്ടക്കാരൻ മൂറോൻപാത്രം കൈയ്യിലെടുത്തു മൂന്നുപ്രാവശ്യം കുരിശാകൃതിയിൽ ആഘോഷിച്ചുകൊണ്ട്.)"
    },
    {
        "type": "prose",
        "content": "പട്ടക്കാരൻ:- ദൈവമേ! വെള്ളം നിന്നെ കണ്ടു. കർത്താവേ! വെള്ളം നിന്നെ കണ്ടു ഭയപ്പെട്ടു."
    },
    {
        "type": "prose",
        "content": "ശുശ്രൂഷകൻ:- ഹാലേലുയ്യാ"
    },
    {
        "type": "prose",
        "content": "പട്ടക്കാരൻ:- കർത്താവിൻ്റെ ശബ്‌ദം വെള്ളത്തിന്മേൽ മുഴങ്ങി. മഹത്വമുള്ള ദൈവമായ കർത്താവ് പെരുവെള്ളത്തിന്മീതെ ഗർജ്ജിച്ചു."
    },
    {
        "type": "prose",
        "content": "ശുശ്രൂഷക്കാരൻ:- ഹാലേലുയ്യാ"
    },
    {
        "type": "prose",
        "content": "പട്ടക്കാരൻ:- പിതാവിനും പുത്രനും പരിശുദ്ധറൂഹായ്ക്കും ആദിമുതൽ എന്നെന്നേക്കും സ്‌തുതി."
    },
    {
        "type": "prose",
        "content": "ശുശ്രൂഷക്കാരൻ:- ആമ്മീൻ."
    },
    {
        "type": "subheading",
        "content": "(പട്ടക്കാരൻ താഴെകാണുന്ന പ്രാർത്ഥന ചൊല്ലി മാമൂദീസാ തൊട്ടിയിൽ കുരിശാകൃതിയിൽ മൂറോൻ ഒഴിക്കുന്നു)"
    },
    {
        "type": "prose",
        "content": "ഈ മാമൂദീസാ വെള്ളത്താൽ പഴയ മനുഷ്യൻ പുതുതാക്കപ്പെട്ട് നവീകരിക്കപ്പെടുവാൻ വേണ്ടി പിതാവിന്റെയും + പുത്രന്റെയും + പരിശുദ്ധ റൂഹായുടെയും + നാമത്തിൽ പരിശുദ്ധ മൂറോൻ ഇതിൽ ഞങ്ങൾ ഒഴിക്കുന്നു."
    },
    {
        "type": "prose",
        "content": "ശുശ്രൂഷക്കാരൻ:- കുറിയേ.."
    },
    {
        "type": "collapsible-block",
        "title": "രഹസ്യപ്രാർത്ഥന",
        "items": [
            {
                "type": "prose",
                "content": "തൻ്റെ പരിശുദ്ധാത്മാവിനെ പ്രാവിന്റെ രൂപത്തിൽ അയച്ച് യോർദ്ദാൻ നദീപ്രവാഹത്തെ ശുദ്ധീകരിച്ച ദൈവമായ കർത്താവേ! മാമൂദീസാ മുങ്ങുന്ന ഈ നിൻ്റെ ദാസനെ (ദാസിയെ) പൂർത്തീകരിച്ച് രക്ഷാകരമായ നിന്റെ സ്നാനംമൂലം ഇവനെ (ഇവളെ) നിർമ്മലനാക്കി (നിർമ്മലയാക്കി) നിന്റെ മിശിഹായോട് സംബന്ധമുള്ളവനാക്കി (സംബന്ധമുള്ളവളാക്കി)ത്തീർക്കണമേ."
            }
        ]
    },
    {
        "type": "heading",
        "content": "പ്രാർത്ഥന"
    },
    {
        "type": "prose",
        "content": "ഇവൻ (ഇവൾ) ഇതിനാൽ പുതുക്കപ്പെട്ട് ശ്രേഷ്ഠനായി(ശ്രേഷ്ഠയായി)ത്തീരുകയും നിൻ്റെ കൃപയാൽ നിറയുകയും നിൻ്റെ ദിവ്യകൽപനകൾ പാലിക്കുകയും ഞങ്ങളും ഇവനും (ഇവളും) കൂടി നിനക്കും നിൻ്റെ ഏക പുത്രനും പരിശുദ്ധ റൂഹായ്ക്കും സ്തുതിയും സ്തോത്രവും കരേറ്റുകയും ചെയ്യുമാറാകണമേ."
    },
    {
        "type": "prose",
        "content": "ജനം:- ആമ്മീൻ"
    },
    {
        "type": "prose",
        "content": "പട്ടക്കാരൻ:- നിങ്ങൾക്കെല്ലാവർക്കും സമാധാനം......."
    },
    {
        "type": "prose",
        "content": "ജനം:- അവിടുത്തെ ആത്മാവിനും ഉണ്ടായിരിക്കട്ടെ."
    },
    {
        "type": "subheading",
        "content": "(പട്ടക്കാരൻ കൈ ആവസിപ്പിച്ചശേഷം വലതുകൈ നീട്ടി റൂശ‌ാ ചെയ്‌തുകൊണ്ട് ഉച്ചത്തിൽ ചൊല്ലുന്നു.)"
    },
    {
        "type": "prose",
        "content": "നിത്യജീവനുവേണ്ടി ജീവനുള്ള പിതാവിൻ്റെ + നാമത്തിലും, നിത്യജീവനുവേണ്ടി ജീവനുള്ള പുത്രൻ്റെ + നാമത്തിലും; നിത്യജീവനുവേണ്ടി ജീവനുള്ള പരിശുദ്ധ + റൂഹായുടെ നാമത്തിലും ഈ വെള്ളം ദിവ്യസ്‌നാനത്തിനും വീണ്ടും ജനനത്തിനുമായി ഭവിക്കുവാൻ വേണ്ടി ആശീർവദിക്കപ്പെട്ടിരിക്കുന്നു."
    },
    {
        "type": "subheading",
        "content": "(അനന്തരം സ്നാനാർത്ഥിയെ കിഴക്കോട്ട് മുഖമായി മാമൂദീസാതൊട്ടിയിൽ ഇറക്കി ഇരുത്തുന്നു. പട്ടക്കാരൻ തൊട്ടിയുടെ കിഴക്കുവശത്ത് പടിഞ്ഞാറോട്ട് തിരിഞ്ഞ് സ്‌നാനാർത്ഥിക്കഭി മുഖമായി നിൽക്കുന്നു. പട്ടക്കാരൻ തൻ്റെ വലതുകൈ സ്നാനാർത്ഥിയുടെ തലയിൽ വച്ചുകൊണ്ട് ഇടതുകൈകൊണ്ട് വെള്ളം കോരി സ്നാനാർത്ഥിയുടെ തലയിൽ ഒഴിക്കുന്നു. ആദ്യം സ്നാനാർത്ഥിയുടെ മുമ്പിൽനിന്നും, രണ്ടാമത് പിൻപിൽനിന്നും, മൂന്നാമത് വലതുവശത്തു നിന്നും ഇടതുവശത്തു നിന്നും വെള്ളം കോരിയൊഴിച്ചുകൊണ്ട് ചൊല്ലുന്നു.)"
    },
    {
        "type": "prose",
        "content": "ജീവന്റെയും പാപമോചനത്തിൻ്റെയും പ്രത്യാശയിൽ നിത്യജീവനുവേണ്ടി പിതാവിന്റെയും + പുത്രന്റെയും + ജീവനുള്ള പരിശുദ്ധ റൂഹായുടെയും + നാമത്തിൽ മാമൂദീസാ മുങ്ങുന്നു."
    },
    {
        "type": "subheading",
        "content": "(പട്ടക്കാരൻ സ്നാനാർത്ഥിയെ തൊട്ടിയിൽനിന്ന് എടുത്ത് തലതൊടുന്നയാളെ ഏൽപിക്കുന്നു. ശുശ്രൂഷക്കാരൻ ഈ ഗീതം ചൊല്ലുന്നു.)"
    },
    {
        "type": "subheading",
        "content": "(ത്രൈഹൂൻ ഒൽമെ)"
    },
    {
        "type": "song",
        "content": "നിന്നുമഹിമയൊടാരാജകുമാരി.\nമാമൂദീ-സായിൻ-നീരി-\nന്നാ-ത്മാവാൽ-ജാതം-ചെയ്തോ\nരീ-തങ്ക-കുഞ്ഞാ-ടിനെ നീ-\nയേ-ൽക്കുക പാവനയാം സഭയേ!"
    },
    {
        "type": "song",
        "content": "എൻമകളേ കേൾക്കുക നോക്കുക ചെവിചായിക്ക.\nഈ സ്നാന-ത്തേ മുൻ-നിർത്തി\nമുൻ-ചൊന്നാൻ-സ്ക്കറിയാ-പുത്രൻ\nനൽ-കുന്നേൻ-സ്നാനം-നീരിൽ\nവ-ന്നീടു-ന്നോനാ-ത്മാവിൽ."
    },
    {
        "type": "subtext",
        "content": "ബാറെക്മോർ. ശുബഹോ..."
    },
    {
        "type": "song",
        "content": "ത്രി-ത്വത്തിൻ-തിരുനാമത്തിൽ\nനീ-രിൽ സം-ജാതാ! നവമാം\nകു-ഞ്ഞാടേ-സ്നാനാ-ത്മജനേ!\nസ്വാ-ഗതമോ-തുന്നേൻ-വരിക"
    },
    {
        "type": "subtext",
        "content": "മെനഓലം…"
    },
    {
        "type": "song",
        "content": "പോ-രിന്നാ-ളുകളെ-കൂട്ടി\nതോ-യത്തിൽ-നിന്നും-ഗിദയോൻ\nത-ന്നാരധകരേ-മശിഹാ\nസ്നാനത്തിൻ-നീരി-ന്നേറ്റു."
    },
    {
        "type": "collapsible-block",
        "title": "(പട്ടക്കാരൻ മൂറോൻകുപ്പിയെടുത്തു പിടിച്ചുകൊണ്ട് പ്രാർത്ഥന)",
        "items": [
            {
                "type": "prose",
                "content": "കർത്താവേ! മാമൂദീസായിലുള്ള വിശ്വാസം മൂലം നിന്റെ ഭടന്മാരുടെ കൂട്ടത്തിൽ എണ്ണപ്പെട്ടിരിക്കുന്ന ഈ നിൻ്റെ ദാസൻ (ദാസി) ഈ പരിശുദ്ധമായ മുദ്രയും അടയാളവും നിൻ്റെ നാമത്തിൽ പ്രാപിക്കുമാറാകണമേ. ഈ മൂറോൻ തൈലത്താൽ ആത്മീയമായ സകലവിധ പരിമള വാസനകളാലും ഇവൻ (ഇവൾ) നിറയുകയും പ്രതികൂല സൈന്യങ്ങൾക്ക് കീഴടങ്ങാത്തവനായി (കീഴടങ്ങാത്തവളായി)ത്തീരുകയും ചെയ്യണമേ. ഇനി ഇവൻ (ഇവൾ) ദുഷ്പ്രഭുക്കളെയോ അന്ധകാരശക്തികളെയൊ ഭയപ്പെടുവാനിടയാകാതെ നിന്റെ തേജസ്സിൽ തന്നെ നടക്കുകയും പ്രകാശ പുത്രനായി(പുത്രിയായി)ത്തീരുകയും നിന്നിൽകൂടി സഞ്ചരിച്ചുകൊണ്ട് തിരുസന്നിധിയിൽ എത്തിച്ചേരുകയും ചെയ്യണമെ."
            }
        ]
    },
    {
        "type": "subheading",
        "content": "(അനന്തരം പട്ടക്കാരൻ തൻ്റെ പെരുവിരലിൽ മൂറോൻ പുരട്ടിക്കൊണ്ട് സ്നാനാർത്ഥിയുടെ നേരെ തിരിഞ്ഞ് അവന്റെ നെറ്റിയിൽ മൂന്നുപ്രാവശ്യം കുരിശാകൃതിയിൽ മുദ്രയിടുന്നു.)"
    },
    {
        "type": "prose",
        "content": "മിശിഹായുടെ പരിമള വാസനയും സത്യവിശ്വാസത്തിന്റെ അടയാളവും മുദ്രയും വിശുദ്ധാത്മ നൽവരത്തിന്റെ പൂർത്തീകരണവുമായ വി. മൂറോനാൽ. .നിത്യജീവനുവേണ്ടി പിതാവിൻ്റെയും + പുത്രൻ്റെയും + ജീവനുള്ള പരിശുദ്ധ റൂഹായുടെയും + നാമത്തിൽ മുദ്രകുത്തപ്പെടുന്നു."
    },
    {
        "type": "subheading",
        "content": "(അനന്തരം സ്നാനാർത്ഥിയുടെ തലമുതൽ കാലുവരെ ശരീരം മുഴുവനും മൂറോൻ പൂശിക്കൊണ്ട് ഈ ഗീതം ചൊല്ലുന്നു.)"
    },
    {
        "type": "subheading",
        "content": "(എസ്ഹായാൽ ഉനെസ്ആശാൻ)"
    },
    {
        "type": "prose",
        "content": "തവഹൃദയം ബലമാർന്നീടട്ടെ-കാരുണ്യത്തിൻ സ്നാനത്താലേ-തേജോഗോളസമാനം ഭൂമൌഭാസിപ്പോ നെ-സമ്പാദിക്കുക സ്വർഗ്ഗീയബലം നീ റൂഹായാൽ-വഞ്ചന നിറയും മോഹരസത്താൽ ജീർണ്ണിച്ചവനാം പൂർവ്വമനുഷ്യനെ വിദ്വേഷിക്ക-ജീവനെഴും വചനം തവശ രണമവിശ്വാസികളുടെ സംസർഗ്ഗത്തിൽ-വിശ്വാസികളുടെ വാഗ്ദത്തമതാം വരുവാനുള്ളൊരു നവജീവങ്കൽ പായുന്നു നീ-നിജകരുണ ആ സമ്പത്തിന്നനുസരണം നീ നേടുക യോഗ്യത മശിഹാ സഹിതം വാണീടാൻ"
    },
    {
        "type": "heading",
        "content": "അല്ലെങ്കിൽ"
    },
    {
        "type": "subheading",
        "content": "(മെശഹോ ദ്‌കുദിശൊ)"
    },
    {
        "type": "song",
        "content": "ദൈ-വം-ചൊ-ന്നാൻ, അ-ഹറോ-നെ പൂശുക\nപാവനനാവാ-ൻ, പാവന തൈലത്താൽ\nപൂ-ശു-ന്നിപ്പോൾ, സ്‌നാ-നം-പ്രാപിപ്പൊരു\nകുഞ്ഞാടിനെയീ-പാവന തൈലത്താൽ"
    },
    {
        "type": "subtext",
        "content": "ബാറെക്മോർ. ശുബഹോ…"
    },
    {
        "type": "song",
        "content": "മാ-മു-ദീസാ-യേ-ൽക്കും-കുഞ്ഞാടിനെ\nവെളിവായ് പൂശും-തൈലവുമിതുതന്നെ\nറൂ-ഹാ-ഗൂ-ഢം, റൂശ്‌മാ-ചെയ്‌തമ്പൊടു\nദൈവികമായ് വാ-ണിവ(നെ) വാഴ്ത്തുന്നു."
    },
    {
        "type": "subheading",
        "content": "(അനന്തരം സ്നാനാർത്ഥിയെ കിരീടം ധരിപ്പിച്ചുകൊണ്ട് പ്രാർത്ഥിക്കുന്നു. മദ്ബഹായിൽ പ്രവേശിപ്പിച്ച് തുടർന്ന് മൂന്നു പ്രാവശ്യം ത്രോണോസിനു പ്രദക്ഷിണം വെയ്‌പിക്കുന്നു.)"
    },
    {
        "type": "heading",
        "content": "പ്രാർത്ഥന"
    },
    {
        "type": "prose",
        "content": "പിതാവും പുത്രനും പരിശുദ്ധ റൂഹായുമായ ദൈവമായ കർത്താവേ! ഈ നിൻ്റെ ദാസനെ (ദാസിയെ) പ്രഭകൊണ്ടും മഹത്വംകൊണ്ടും കിരീടം ധരിപ്പിക്കുകയും ഇവൻ്റെ (ഇവളുടെ) ജീവിതം നിൻ്റെ കർതൃത്വത്തിന് പ്രീതികരവും തിരുനാമമഹത്വത്തിന് അനുയോജ്യവും ആയിത്തീരുകയും ചെയ്യണമെ."
    },
    {
        "type": "heading",
        "content": "സുഗീസൊ"
    },
    {
        "type": "song",
        "content": "നൃപരും-മോഹിച്ചൊരു മകുടം-നീ ചാർത്തി\nനിഖിലേ-ശാത്മജനെ സ്‌തുതിചെ-യ്യുക സഹജാ\nഹിമമെന്നോണം നിൻവസനം-മിന്നുന്നു\nയോർദ്ദാ-ൻ നദിയെക്കാൾ ഹൃദ്യം-നിൻകാന്തി.\nറൂഹാ-തൻബലമോടൊരു മാ-ലാഖസമം\nമാമൂദീസായിൽ നിന്നും-നീ കയറി.\nവാടാ-ത്തൊരു മകുടം തലമേൽ-നീ ചൂടി\nആദാം-ഗൃഹമഹിമാവീനാൾ-നീ-നേടി\nസഹജാ!-സ്വർഗ്ഗീയം ഭാഗ്യം-നീയാർന്നു\nകരുതീ-ടുക ദുഷ്‌ടൻ മോഷ്‌ടിച്ചീ-ടായ‌് വാൻ\nആചാ-ര്യൻ വഴിയായാദ്യം-നൽകിയതാം\nമകുടം-യോഗ്യം നിൻ വസനം-രമണീയം"
    },
    {
        "type": "subheading",
        "content": "(സ്ന‌ാനാർത്ഥിക്ക് വി.കുർബാന കൊടുക്കുന്നു.)"
    },
    {
        "type": "song",
        "content": "പറുദീ-സയിലാദാം രുചിനോക്കാ-ത്തഫലം\nസാമോദം-വയ്ക്കുന്നീനാൾ നിൻ വായിൽ.\nസ്നാന-ത്തിൻ ശിശുവേ! സശുഭം പോവുക നീ\nനതിചെ-യ്യുക നിന്നെകാക്കും-സ്ലീബായെ.\nജനകാ-സംസ്തുതിതേ തനയാ-സ്തോത്രം തേ-\nവിമലാ-ത്മാവേ!-തേ നതിയും കീർത്തനവും."
    },
    {
        "type": "heading",
        "content": "ഹൂത്തോമോ"
    },
    {
        "type": "prose",
        "content": "പിതാവാം ദൈവം നിന്നോടുകൂടെ ഉണ്ടായിരിക്കട്ടെ. വന്ദ്യനായ പുത്രൻ നിന്നെ കാത്തുകൊള്ളട്ടെ. നീ ധരിച്ചിരിക്കുന്ന പരിശുദ്ധ റൂഹാ നിന്നെ പൂർത്തീകരിച്ച് ഉപദ്രവങ്ങളിൽനിന്ന് നിന്നെ രക്ഷിക്കട്ടെ. നീ സ്വീകരിച്ചിരിക്കുന്ന മാമൂദീസാ എന്നെന്നേയ്ക്കും നിന്നിൽ വസിക്കുകയും ചെയ്യുമാറാകട്ടെ."
    },
    {
        "type": "subheading",
        "content": "(അനന്തരം യാത്ര അയച്ചുകൊണ്ട് )"
    },
    {
        "type": "prose",
        "content": "എന്നെന്നേയ്ക്കും നമ്മുടെ ദൈവമായ മിശിഹായുടെ പാപപരിഹാരപ്രദമായ മാമൂദീസായിൽ നിന്ന് നീ പ്രാപിച്ചിരിക്കുന്ന പരിശുദ്ധ മൂറോനോടു കൂടെ, പരിശുദ്ധ ത്രിത്വത്തിന്റെ കൃപയക്കും കരുണയ്ക്കും നിന്നെ ഞങ്ങൾ സമർപ്പിച്ചിരിക്കുന്ന ഈ സമയത്ത് നീ സമാധാനത്തോടെ പോവുക."
    },
    {
        "type": "heading",
        "content": "കിരീടം അഴിക്കുമ്പോൾ പ്രാർത്ഥന"
    },
    {
        "type": "subheading",
        "content": "(മുമ്പ് ഇതു ഏഴു ദിവസങ്ങൾക്കു ശേഷമായിരുന്നു.)"
    },
    {
        "type": "prose",
        "content": "കർത്താവേ! നിൻ്റെ പുത്രസ്വീകാര്യമാകുന്ന ആത്മീയ മാതാവിൽ നിന്ന് നിൻ്റെ ഏകജാതന് സഹോദരനായി (സഹോദരിയായി) നീ പൂർത്തീകരിച്ചിട്ടുള്ള ഈ നിൻ്റെ ദാസനെ (ദാസിയെ) ജീവദായകമായ നിന്റെ വിവേകശക്തി മൂലം സുവിശേഷപരമായ നടപടികളിലേക്കു നീ നയിച്ചുകൊള്ളണമേ. നല്ല അവസാനം പ്രാപിക്കുന്നവർക്കായി സൂക്ഷിച്ചുവച്ചിരിക്കുന്ന ഈ കിരീടം നിന്റെ സ്വർഗ്ഗരാജ്യത്തിൽ വച്ച് ഇവൻ (ഇവൾ) പ്രാപിക്കുമാറാകണമെ. ഈ കിരീടം നീക്കപ്പെടുന്നതോടുകൂടെ നിൻ്റെ വലതുകൈയുടെ സഹായം ഇവനു (ഇവൾക്ക്) നഷ്‌ടപ്പെടാതെ അതിൽതന്നെ ഇവൻ (ഇവൾ) ഉറച്ച് ശക്തിപ്രാപിച്ച് വളരുകയും ചെയ്ത് നിന്നെയും നിൻ്റെ ഏകപുത്രനെയും സാരാംശത്തിൽ നിന്നോട് ഒന്നായിരിക്കുന്ന പരിശുദ്ധറൂഹായേയും സ്തുതിക്കുമാറാകണമേ. ഹോശോ…"
    }
]