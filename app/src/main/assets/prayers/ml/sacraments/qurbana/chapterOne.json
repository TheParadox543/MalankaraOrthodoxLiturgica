[
    {
        "type": "title",
        "content": "രണ്ടാം ഭാഗം ഒന്നാം അദ്ധ്യായം"
    },
    {
        "type": "prose",
        "content": "പട്ടക്കാരൻ:- (പദവിമേൽ കയറിനിന്നുകൊണ്ട് സമാധാനത്തിനുള്ള പ്രാർത്ഥന)"
    },
    {
        "type": "prose",
        "content": "ജനം :- ആമ്മീൻ."
    },
    {
        "type": "prose",
        "content": "പട്ടക്കാരൻ :- നിങ്ങൾക്കെല്ലാവർക്കും സമാധാനം…"
    },
    {
        "type": "prose",
        "content": "ജനം :- അവിടത്തെ ആത്മാവിനും - ഉണ്ടായിരിക്കട്ടെ."
    },
    {
        "type": "prose",
        "content": "ചട്ടക്കാരൻ :- (സമാധാനം കൊടുക്കുന്നു)"
    },
    {
        "type": "prose",
        "content": "ശുശ്രൂഷക്കാരൻ :- ബാറെക്മോർ, നമ്മുടെ ദൈവമായ കർത്താവിൻ്റെ സ്നേഹം മൂലം പരിശുദ്ധവും ദിവ്യവുമായ ചുംബനത്താൽ ഓരോരുത്തനും അവനവൻ്റെ അടുത്തവന് തമ്മിൽ തമ്മിൽ സമാധാനം കൊടുക്കണം."
    },
    {
        "type": "prose",
        "content": "ജനം :- ദൈവമായ കർത്താവേ! ഞങ്ങളുടെ ആയുഷ്‌കാലം മുഴുവനും ഈ സമാധാനത്തിന് ഞങ്ങളെ യോഗ്യരാക്കണമേ."
    },
    {
        "type": "subheading",
        "content": "(വേണമെങ്കിൽ ഈ ഗീതം ചൊല്ലാം) (ശ്ലോമ്മോ ബലിവേദി ... പോലെ)"
    },
    {
        "type": "song",
        "content": "1. അന്യോന്യം ശ്ലോമ്മോ നൽകിൻ,\nകർത്താവിൻ ശ്ലോമ്മോ നമ്മിൽ\n/tവാസം ചെയ്തീടട്ടെന്നും,\n/tതമ്മിൽ ചുംബിക്കേണം നാം\nതൽശ്ലോമ്മോയും ശൈനോയും നമ്മെ കാക്കട്ടെന്നാളും."
    },
    {
        "type": "song",
        "content": "2. മാളികയിൽ ശിഷ്യന്മാരോ-\nടുത്ഥാനത്തിൻ നാളുകളിൽ\n/tനാഥൻ കല്പ്പിച്ചാനേവം\n/tശ്ലോമ്മോ! പ്രിയരേ! നിങ്ങളിലീ-\nശ്ലോമ്മോ വാഴട്ടെന്നാളും ലോകാന്ത്യത്തോളം തന്നെ."
    },
    {
        "type": "song",
        "content": "3. അന്യോന്യം സ്നേഹിക്കണമെ\nന്നോതിയ നാഥാ! നിൻ സ്നേഹം\n/tവാണീടണമെങ്ങളിലെന്നും\n/tസ്തുതി, ദൈവത്തിന്നുയരത്തിൽ\nഭൂതലമെങ്ങും നൽ ശാന്തി മാനവരിടയിൽ സംപ്രീതി."
    },
    {
        "type": "prose",
        "content": "ശുശ്രൂഷക്കാരൻ:- കൊടുക്കപ്പെട്ടിരിക്കുന്ന പരിശുദ്ധവും ദിവ്യവുമായ ഈ സമാധാനത്തിനു ശേഷം കരുണയുള്ള കർത്താവിന്റെ മുമ്പാകെ നാം തല കുനിക്കണം."
    },
    {
        "type": "prose",
        "content": "ജനം :- ഞങ്ങളുടെ കർത്താവും (ഞങ്ങളുടെ) ദൈവവുമേ നിൻ്റെ തിരുമുമ്പാകെ ഞങ്ങൾ തല കുനിക്കുന്നു."
    },
    {
        "type": "prose",
        "content": "പട്ടക്കാരൻ :- (ഒരു പ്രാർത്ഥന)"
    },
    {
        "type": "prose",
        "content": "ജനം :- ആമ്മീൻ"
    },
    {
        "type": "prose",
        "content": "പട്ടക്കാരൻ :- (ഒരു പ്രാർത്ഥന)"
    },
    {
        "type": "prose",
        "content": "ജനം :- ആമ്മീൻ"
    },
    {
        "type": "prose",
        "content": "പട്ടക്കാരൻ :- (ശോശപ്പാ ആഘോഷിക്കുന്നു)."
    },
    {
        "type": "prose",
        "content": "ശുശ്രൂഷക്കാരൻ :- ബാറെക്മോർ. സഹോദരങ്ങളേ നാം എല്ലാവരും ഭംഗിയോടും ഭയത്തോടും വണക്കത്തോടും, വെടിപ്പോടും വിശുദ്ധിയോടും സ്നേഹത്തോടും സത്യവിശ്വാസത്തോടും, നല്ല ദൈവഭക്തിയോടും കൂടെ നിന്ന് (ബഹുമാനപ്പെട്ട ഈ പട്ടക്കാരൻ്റെ) കൈകളാൽ നമ്മുടെ മുമ്പാകെ വയ്ക്കപ്പെട്ടിരിക്കുന്ന ഭയങ്കരവും പരിശുദ്ധവുമായ ഈ കുർബ്ബാനയിൽ സൂക്ഷിക്കണം. എന്തെന്നാൽ നാം എല്ലാവർക്കും വേണ്ടി ജീവനുള്ള ബലി സകലത്തിന്റെയും ഉടയവനായ പിതാവാം ദൈവത്തിന് നിരപ്പിലും സമാധാനത്തിലും അണയ്ക്കുന്നു."
    },
    {
        "type": "prose",
        "content": "ജനം : (ഈ കുർബ്ബാന) അനുഗ്രഹങ്ങളും സമാധാനവും ബലിയും സ്തോത്രവും ആകുന്നു."
    }
]