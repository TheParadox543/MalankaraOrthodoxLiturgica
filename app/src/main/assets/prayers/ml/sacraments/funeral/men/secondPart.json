[
    {
        "type": "title",
        "content": "രണ്ടാം ശുശ്രൂഷ"
    },
    {
        "type": "link-collapsible",
        "file": "commonPrayers/doxology.json"
    },
    {
        "type": "heading",
        "content": "പ്രാർത്ഥന"
    },
    {
        "type": "prose",
        "content": "മരണമുള്ളവരെ പാപമരണത്തിൽനിന്ന് രക്ഷിക്കാൻവേണ്ടി ശരീരപ്രകാരം മരണമനുഭവിച്ച ഉത്തമനും മരണമില്ലാത്തവനുമായ ദൈവമേ! നിൻ്റെ കരുണയുടെ പ്രത്യാശയിൽ നശ്വരമായ ഈ ലോകത്തിൽനിന്ന് യാത്രയായിരിക്കുന്ന ഈ ഞങ്ങളുടെ സഹോദരനുവേണ്ടി ഞങ്ങൾ നിന്നോടപേക്ഷിക്കുന്നു. ഇവന് ആത്മീയമായ പൂർണ്ണാശ്വാസം നൽകുകയും നിൻ്റെ രാജ്യത്തിലെ വിരുന്നിൽ തോഴന്മാരോടുകൂടെ ഇവനെ ഇരുത്തുകയും ചെയ്യണമെ. ജീവനുള്ളവനും ജീവൻ നൽകുന്നവനുമായ പിത്യപുത്രപരിശുദ്ധാത്മാവായ ഏകദൈവമേ! നീ ഉത്തമനും മനുഷ്യസ്നേഹമുള്ളവനുമാകുന്നുവല്ലോ. നിനക്ക് എന്നന്നേയ്ക്കും ബഹുമാനം യോഗ്യമാകുന്നു."
    },
    {
        "type": "prose",
        "content": "ലഓലം ഒൽമീൻ ആമ്മീൻ"
    },
    {
        "type": "heading",
        "content": "(കുക്കിലിയോൻ)"
    },
    {
        "type": "song",
        "content": "വാഴ്ത്തുക നാഥനെ എന്നാത്മാവേ!-ഹാലേ...\nതിരുനാമത്തെ എന്നസ്ഥികളേ!"
    },
    {
        "type": "song",
        "content": "വാഴ്ത്തുക നാഥനെ എന്നാത്മാവേ!-ഹാലേ...\nഓർക്കുക തൽപ്രതിദാനങ്ങൾ."
    },
    {
        "type": "song",
        "content": "മോചിച്ചീടും നിൻ പാപങ്ങൾ-ഹാലേ....\nവേദനകൾക്കേകും ശമനം."
    },
    {
        "type": "song",
        "content": "നാശമൊഴിച്ചവനം ചെയ്യും-ഹാലേ...\nകാരുണ്യത്താൽ താങ്ങും നിന്നെ."
    },
    {
        "type": "subtext",
        "content": "ബാറെക്മോർ, ശുബഹൊ ... മെനഓലം…"
    },
    {
        "type": "heading",
        "content": "(എക്ക്ബൊ-ഹൗദത്ത് ഇൻ)"
    },
    {
        "type": "song",
        "content": "സ്നാനേ നിന്നെയണിഞ്ഞോരെ\nമുടിവിനു നാഥാ!-വെടിയരുതേ\nനിന്തിരുമെയ് ഭക്ഷിച്ചോരെ\nദഹനൻ ഭക്ഷിച്ചീടരുതേ\n/tനിന്നെ-വാഴ്ത്തിയ വദനങ്ങൾ\n/tവിലപി-ക്കരുതേ വേദനയാൽ\nമൃതരെ സന്ദർശിച്ച സുതാ\nകൃപയടിയാരിൽ ചെ-യ്യേണം."
    },
    {
        "type": "subtext",
        "content": "സൗമെൻകാലോസ്"
    },
    {
        "type": "collapsible-block",
        "title": "പ്രോമിയോൻ",
        "items": [
            {
                "type": "prose",
                "content": "മരിച്ചവരെ പുനരുത്ഥാനം ചെയ്യിക്കുന്നവനും കബറടക്കപ്പെട്ടവരെ എഴുന്നേൽപ്പിക്കുന്നവനും ജീവനുള്ളവരുടെയും മരിച്ചവരുടെയും ന്യായാധിപനും സകല ആത്മാക്കളുടെയും ജഡങ്ങളുടെയും ദൈവവും മരിപ്പിക്കുകയും ജീവിപ്പിക്കുകയും പാതാളത്തിലേക്ക് ഇറക്കുകയും അവിടെനിന്ന് കയറ്റുകയും ചെയ്യുന്നവനും മനുഷ്യന്റെ ആയുഷ്ക്കാലത്തിന് പരിമിതി നിർണ്ണയിക്കുകയും മരണം മുഖേന അതിനെ അഴിച്ചു മായിച്ചുകളയുകയും അക്ഷയവും അനശ്വരവുമായ ജീവിതത്തിനായി വിളിച്ചെഴുന്നേൽപ്പിക്കുകയും ചെയ്യുന്നവനുമായ കർത്താവിന് സ്തുതി. തന്റെ ദാസന്റെ ശവസംസ്ക്‌കാര ശുശ്രൂഷ നിർവഹിക്കപ്പെടുന്ന ഈ സമയത്തും..... ഉത്തമനായ തന്നെ നാം ഓർത്തു മഹത്വപ്പെടുത്തണം. ബ്കൂല്‌ഹൂൻ......"
            },
            {
                "type": "heading",
                "content": "സെദറാ"
            },
            {
                "type": "heading",
                "content": "ബലവാനായ ദൈവമായ കർത്താവേ! മഹനീയമായ നിന്റെ പ്രത്യക്ഷതയുടെ ആ അവസാന ദിവസത്തിൽ പരേതർ നാശരഹിതരായി ഉത്ഥാനം ചെയ്യുകയും സകല പരേതരുടെയും അസ്ഥികൾ ശേഖരിക്കപ്പെടുകയും സൂര്യചന്ദ്രന്മാർ ഇരുണ്ടുപോവുകയും നക്ഷത്രങ്ങൾ പ്രകാശരഹിതമായിത്തീരുകയും ഭയങ്കര കാഹളങ്ങൾ ധ്വനിക്കുകയും ശുശ്രൂഷകന്മാരായ മാലാഖമാർ ഭയത്തോടെ നിൽക്കുകയും ഭയങ്കരങ്ങളായ പുസ്‌തകങ്ങൾ തുറക്കപ്പെട്ട് സകലരുടെയും പ്രവൃത്തികൾ പരിശോധിക്കപ്പെടുകയും ജ്ഞാനികൾ മൗനമായും സമർത്ഥന്മാർ വിസ്‌മയിച്ചും നിൽക്കുകയും നീതിമാന്മാർ മണവറയിൽ സന്തോഷിക്കുകയും ദുഷ്‌ക്കർമ്മികൾ അഗ്നിക്ക് ഭക്ഷണമായി നൽകപ്പെടുകയും പുണ്യവാന്മാർ പ്രകാശത്തിൽ ആനന്ദിക്കുകയും ദുഷ്ടന്മാർ പുറത്തെ അന്ധകാരത്തിലേക്ക് അയയ്ക്കപ്പെടുകയും വിശുദ്ധന്മാർ സന്തോഷിക്കുകയും ശ്രേഷ്‌ഠന്മാർ ആഹ്ലാദിക്കുകയും പാപികൾ ആഴമേറിയ കുഴിയിലേക്ക് വിധിക്കപ്പെടുകയും വലത്തുഭാഗം ജയത്താൽ ശ്രേഷ്‌ഠതപ്പെടുകയും ഇടത്തുഭാഗം നിത്യദണ്ഡനത്തിലേക്ക് തള്ളപ്പെടുകയും ഇരുഭാഗങ്ങളും അവരവർ അർഹിക്കുന്നത് പ്രാപിക്കുകയും അവയ്ക്ക് മാറ്റം സംഭവിക്കാതിരിക്കുകയും ചെയ്യുന്നതായ ആ സമയത്ത്, കർത്താവേ! നിൻ്റെ രൂപത്തിലും ഛായയിലും സൃഷ്ടിക്കപ്പെട്ടവനായ ഈ ദാസനിൽ നിനക്ക് അനുകമ്പ തോന്നണമെ. നിന്റെ വിശുദ്ധ കൈകളാൽ നിർമ്മിക്കപ്പെട്ട് അലങ്കരിക്കപ്പെട്ടതായ ഈ വാത്സല്യസൃഷ്‌ടിയിൽ നിനക്ക് സഹതാപം തോന്നണമെ. നിന്നെ സ്തു‌തിക്കുവാനായി നിർമ്മിക്കപ്പെട്ട ഈ പത്തു കമ്പിയുള്ള കിന്നരത്തെക്കുറിച്ച് നിനക്ക് അനുകമ്പ തോന്നണമെ, മരണം നശിപ്പിക്കുകയും ചിതലിനും പുഴുവിനും കൂടായിത്തീരുകയും ചെയ്യുന്ന ഈ മാനുഷിക ജനലുകളെക്കുറിച്ചും കോട്ടകളെക്കുറിച്ചും നിനക്ക് അനുകമ്പ തോന്നണമെ പൂഴിയായിത്തീരുന്ന ഈ സുന്ദരമായ ആകാരത്തെക്കുറിച്ച് നിനക്ക് കനിവുണ്ടാകണമെ മാമൂദീസായുടെ റൂശ്‌മായാൽ മുദ്രയിടപ്പെട്ടവനും ജീവനുള്ള നിന്റെ ശരീരരക്തങ്ങൾ അനുഭവിച്ചിട്ടുള്ളവനും നിന്നിലുള്ള വിശ്വാസത്തിൽ തൻ്റെ ജീവിതം അവസാനിപ്പിച്ച് നിന്റെ അടുക്കലേക്ക് യാത്രയായിരിക്കുന്നവനുമായ ഈ ദാസനിൽ കനിവു തോന്നണമെ. പ്രീതിയോടുകൂടെ ഇവൻ്റെ ആത്മാവിനെ കൈക്കൊള്ളുകയും ദുഷ്‌ടാത്മാക്കളുടെ സ്ഥാനങ്ങളിൽനിന്ന് കാത്ത് നിൻ്റെ മാലാഖമാരാകുന്ന സേനകളുടെ സഹായത്താൽ ഇവനെ സംരക്ഷിച്ചുകൊള്ളുകയും ചെയ്യണമെ. കർത്താവേ! നിൻ്റെ രാജ്യത്തിൻ്റെ മാഹാത്മ്യത്തെ തിരിച്ചറിയാതിരുന്നവരോടുകൂടെ നരകശിക്ഷയ്ക്കായി ഇവനെ വിധിക്കരുതെ. നിൻ്റെ മനുഷ്യാവതാരത്തെ ദുഷിച്ചവരോടുകൂടെ നിന്നോടൊരുമിച്ചുള്ള ആനന്ദത്തിൽനിന്ന് ഇവനെ തള്ളിക്കളയരുതെ. മനുഷ്യപ്രീതിയാൽ ഇവനിൽ ദയതോന്നി നിൻ്റെ മഹാകരുണയാൽ ഇവനെ ദർശിക്കുമാറാകണമേ! നിൻ്റെ തിരുനിവാസസ്ഥലത്ത് ഇവനെ എത്തിക്കണമെ. നിൻ്റെ വിശുദ്ധന്മാർക്കുള്ള ഓഹരിയിൽ ഇവനെയും ഉൾപ്പെടുത്തണമെ. നിന്റെ പ്രകാശ മണവറയിൽ ഇവനെയും ക്രമീകരിക്കണമെ. ജീവകരമായ പുനരുത്ഥാനത്തിനും നിൻ്റെ വലത്തുഭാഗത്തുള്ള ശ്രേഷ്ഠമായ നിലയ്ക്കും ഇവനെ അർഹനാക്കണമെ. ഇവന്റെ കടങ്ങളുടെ മോചനത്താൽ ഇവനെ ആനന്ദിപ്പിക്കുകയും പിഴകളുടെ ക്ഷമയാൽ സന്തോഷിപ്പിക്കുകയും ചെയ്യണമെ. മഹനീയമായ നിന്റെ തേജസ്സാൽ ഇവനെ ആനന്ദിപ്പിക്കണമെ. നിന്റെ വലത്തുഭാഗത്തുള്ള തെരഞ്ഞെടുക്കപ്പെട്ടവരോടു കൂടെ മഹത്വത്തിൽ ഇവൻ ശോഭിക്കുമാറാകണമെ. കർത്താവേ! ക്ഷണികവും അപകടപൂർണ്ണവുമായ ഈ ജീവിതത്തിൽ അവശേഷിക്കുന്ന പാപികളും നിൻ്റെ ദാസരുമായ ഞങ്ങളെ കരുണാപൂർവ്വകമായ നിര്യാണത്തിനും നിന്റെ ഭവനക്കാർക്കും വത്സലന്മാർക്കും ഉചിതവും നിനക്കു പ്രീതികരവുമായ നല്ല അവസാനത്തിനും അർഹരാക്കണമെ. ഞങ്ങളിൽ ഒരുവനെപ്പോലും നിൻ്റെ രാജ്യത്തിൽനിന്ന് അന്യനും വേർതിരിക്കപ്പെട്ടവനുമാക്കിത്തീർക്കരുതെ. സ്നേഹപൂർവ്വം നീ വന്നു ഞങ്ങളെ രക്ഷിച്ചതുപോലെ വീണ്ടും തിരികെവന്ന് നിനക്ക് യോഗ്യമായ നിലയിൽ ഞങ്ങളെ ഒരുക്കിക്കൊള്ളണമെ. രക്ഷയും വീണ്ടെടുപ്പും നിനക്കും നിൻ്റെ പിതാവിനും പരിശുദ്ധ റൂഹായ്ക്കും ഉള്ള താകുന്നു.. ."
            },
            {
                "type": "subtext",
                "content": "ഹോശോ.."
            },
            {
                "type": "prose",
                "content": "ദൈവത്തിൽനിന്ന്."
            }
        ]
    },
    {
        "type": "heading",
        "content": "(തക്‌കെപ്‌പൊ-മനഹമോനൊ)"
    },
    {
        "type": "song",
        "content": "ജീവദനേ! മൃതിയാർന്നോരെ\nഉത്ഥാനം-ചെയ്യിപ്പോനേ\nക്ഷണവും സ്തോത്രവുമറ്റോരാം\nമൃതിഗതരെ-ജീവിപ്പിക്ക.\nലാസറിനെ-കല്ലറയിന്നും\nആഹ്വാനം-ചെയ്തൊരു നാദാൽ\nവിശ്വാസ-ത്തൊടു മൃതി പൂണ്ടോർ-\nക്കുത്ഥാനം- നൽകീടേണമേ."
    },
    {
        "type": "subtext",
        "content": "മൊറിയൊ…"
    },
    {
        "type": "collapsible-block",
        "title": "എത്രോ",
        "items": [
            {
                "type": "prose",
                "content": "മഹാകാരുണ്യവാനായ ദൈവമായ കർത്താവേ! നിന്നോടു ഞങ്ങൾ അപേക്ഷിക്കുന്നു. മരണനിദ്ര പ്രാപിച്ചിരിക്കുന്ന ഈ നിൻ്റെ ദാസൻ്റെ ആത്മാവിനുവേണ്ടി ഇപ്പോൾ ഞങ്ങൾ നിനക്കണച്ചതായ ഈ ധൂപം കൈക്കൊണ്ട് പാപപരിഹാരത്തിനും മോചനത്തിനും തിരുസന്നിധിയിലുള്ള മുഖപ്രസന്നതയ്ക്കും ഇവനെ അർഹനാക്കണമെ. Subtext: മോറാൻവാലോഹാൻ.."
            }
        ]
    },
    {
        "type": "heading",
        "content": "(കോലൊ-മൽക്കൊമ്നഹ്മോനൊ)"
    },
    {
        "type": "song",
        "content": "കൈക്കൊ-ള്ളുക നാഥാ! നിൻ ദാസൻ തൻ സംസ്‌കാരേ\nഞങ്ങളണച്ചോ-രിപ്പരിമള ധൂപം.\nഇതിനാ-ൽ നിൻ ശരണേ മരണമടഞ്ഞോർക്കാശ്വാസം\nസ്‌മൃതിയോടൊപ്പം-നീ നൽകീടണമേ."
    },
    {
        "type": "song",
        "content": "ജീവ-പ്രദരാജൻ; മഹിമയിൽ വാനത്തീന്നുമുദി-\nച്ചേകും-മൃതരാം-അഖിലർക്കും ജീവൻ.\nഒന്നായ്-മൃതരെല്ലാം കബറീന്നുത്ഥിതരായ്,\nപ്രാണൻ നൽകും നിന്നെ-സ്തോത്രം ചെയ്‌തീടും."
    },
    {
        "type": "subtext",
        "content": "ബാറെക്മോർ. ശുബഹൊ …"
    },
    {
        "type": "song",
        "content": "എൻഗാ-ത്രം ഭക്ഷിച്ചുയിരേലും രുധിരം പാനം\nചെയ്‌വോനെ ഞാൻ-വെടിയാ ശീയോളിൽ\nഎന്നാ-ലവനെന്നും ജീവിപ്പാൻ ഞാൻ മൃതനായെ-\nന്നീശൻ ചൊന്നോ-രാ വചനം സ്‌തുത്യം."
    },
    {
        "type": "subtext",
        "content": "മെനഓലം…"
    },
    {
        "type": "song",
        "content": "സ്നേഹ-ത്തോടെത്തി; സ്ലീബായാൽ രക്ഷിച്ചവനാ-\nയിനിയും വന്നി-ട്ടാദാമ്യരെയേറ്റി\nമഹിമാം-ബരമേകും; ജയവീരൻ ഈശോ നൃപനേ\nനാം സ്തോത്രം ചെ-യ്താരാധിക്കേണം."
    },
    {
        "type": "heading",
        "content": "(മദറോശൊ-പർദൈസൊ)"
    },
    {
        "type": "song",
        "content": "നവ്യതയുത്ഥാനേ-കരുണാബ്‌ധേ നൽക\nനിന്നിൽ നിദ്രിതരാം-നിൻ ദാസന്മാർക്കായ്."
    },
    {
        "type": "song",
        "content": "സോദരരേ! കാണ്മിൻ കബറിൻ-സംഹാരം\nമർത്യാകാരത്തെ-മൃത്യു ഹനിക്കുന്നു.\nആദാമിൻ ക്ഷയമോർ-ത്തീ മൃതിയിൽ കേഴിൻ\n/tമൃതലോകത്തിൽ പൊടിയാമീ ഉലകത്തിൻ\nമോഹത്തെ വിടുവിൻ-കരുണാപൂർണ്ണാ! നിൻ\nസൃഷ്ടിക്കേകണമേ-പുതുമ ഉയിർപ്പിങ്കൽ."
    },
    {
        "type": "song",
        "content": "മൃതരുടെ ഹോമോനിൽ-വന്നേറി കാണ്മിൻ\nമൃതി കൂമ്പാരം പോൽ-കൂട്ടിയ മാനവർ തൻ\nദുർഭഗഗാത്രങ്ങൾ-പാഴ്‌മൺപാത്രങ്ങൾ\n/tഭീകരമസ്ഥികളിൽ കൃമികൾ കുടികൊൾവൂ\nഇതു കണ്ടാൽ താഴ്ത്തും-തല ഗർവിഷ്ഠന്മാർ\nനശ്വരലോകത്തെ-സ്നേഹിപ്പോർ വാടും."
    },
    {
        "type": "song",
        "content": "പ്രിയരേ! സുന്ദരരേ!-പാതാളം പൂകിൻ\nസങ്കടരംഗത്തിൽ-മ്ലേച്ഛതയെ കാണ്മിൻ.\nഅഴകെല്ലാം പോയി-ചമയങ്ങൾ പാഴായ്\n/tമോദം നൽകും പരിമളമില്ലവിടെങ്ങും\nആരെയുമോടിക്കും-ദുർഗ്ഗന്ധം പാരം\nചാർച്ചക്കാരനെയും-നേരിടുവാൻ വയ്യാ."
    },
    {
        "type": "song",
        "content": "നിൻ ശരണേ മൃതരാം-ജനക ഭ്രാതാക്കൾ\nസൗഭാഗ്യസ്ഥാന-ത്തേൽക്കണമാശ്വാസം\nവംശവിധിക്കായ് നീ-ആഗതനാകും നാൾ\n/tഉന്നതമാം യേരുശലേമിൽ നിന്നടിയാർ\nമോദാഗാരത്തിൽ-വിമലന്മാരൊപ്പം\nസ്തുതി നിത്യം പാടാൻ-ഭാഗ്യം നേടേണം."
    },
    {
        "type": "song",
        "content": "സ്വർഗ്ഗപതേ! മൃതരെ ജീവിപ്പിക്കണമേ\nനിൻ ശരണേ ജീവൻ-വിരമിപ്പിച്ചോരാം\nസകല പരേതർക്കും-മോചനമേകണമേ.\n/tനിന്നുടെ വൻദിനമതിലവർ -മോദിക്കണമേ.\nഅവരഴലില്ലാതെ-തേജോധാരികളായ്\nമണവറയെ മോദാൽ-പ്രാപിച്ചീടേണം."
    },
    {
        "type": "song",
        "content": "സ്തുതി കാരുണ്യത്താൽ സൃഷ്ടിച്ചോൻ ജനകാ\nസ്തോത്രം സ്ലീബായാൽ-രക്ഷിച്ചോൻ തനയാ!\nസ്തോത്രം പ്രാണദനാം-പരിശുദ്ധാത്മാവേ!\n/tഞങ്ങളിലെപ്പോഴും മശിഹാ രക്ഷകനേ!\nകനിവുണ്ടാകണമേ-അടിയാരും മൃതരും\nനിന്നെ എന്നെന്നും-സ്തോത്രം ചെയ്തീടും."
    },
    {
        "type": "heading",
        "content": "(സുഗീസൊ-എസ്കാനാശ് ആഹായ്)"
    },
    {
        "type": "song",
        "content": "സോദരരേ!-കൂടിൻ എന്നെയോ-ർത്തീടുവിൻ\nനിങ്ങടെ-സംസർഗ്ഗം വിട്ടേനെ-ന്നേയ്ക്കും."
    },
    {
        "type": "song",
        "content": "യാത്ര പുറപ്പെട്ടേൻ, ഭോജ്യമെനി-ക്കില്ല\nഎന്നെ കൈ-ക്കൊൾവാൻ പ്രിയരേ! പ്രാർത്ഥിപ്പിൻ."
    },
    {
        "type": "song",
        "content": "നീ കൃപയാ-ലെന്നെ മണ്ണാൽ സൃ-ഷ്‌ടിച്ചു\nപാതകി ഞാൻ-പൂകീടരുതേ പാ-താളം."
    },
    {
        "type": "song",
        "content": "പാതകി ഞാ-ൻ-എന്നെ ഞാൻ നിന്ദി-ക്കുന്നു\nഅമ്പുടയോ-നെ നിന്നമ്പർത്ഥി-ക്കുന്നേൻ."
    },
    {
        "type": "song",
        "content": "സൃഷ്ടിപതേ! സൃഷ്‌ടിച്ചെന്നെ നിൻ-വടിവിൽ\nവീഴരുതേ-നരകത്തീയിൽ ഞാ-ൻ നാഥാ!"
    },
    {
        "type": "song",
        "content": "അങ്ങേറാ-നെളുതല്ലെങ്കിൽ തൃ-ക്കനിവാൽ\nഞാൻ മേവ-ട്ടാപത്തെന്യേ വാ-തിൽക്കൽ."
    },
    {
        "type": "song",
        "content": "അരയിൽ കെ-ട്ടീടും സ്ലീബായാം-വാളാൽ\nആപൽസ്ഥാ-നത്തെ നീ തരണം-ചെയ്യും."
    },
    {
        "type": "song",
        "content": "ഈശൻ ജീ-വമയൻ കബറീന്നും-നിന്നെ\nഏദനിലേക്കേറ്റും ജീവൻ നീ-നേടും"
    },
    {
        "type": "song",
        "content": "സ്വർഭാഗ്യം-പൂകും ശുദ്ധന്മാ-രൊപ്പം\nനീയാമോ-ദിക്കും ഖേദം നീ-ങ്ങീടും."
    },
    {
        "type": "song",
        "content": "രക്ഷകനാ-മീശോ! ജീവദനേ! എന്നെ\nജീവിപ്പി-ക്കുക നിൻ കൃപയെ ഞാ-ൻ വാഴ്ത്തും."
    },
    {
        "type": "subtext",
        "content": "മൊറിയോ ..."
    },
    {
        "type": "heading",
        "content": "(മാർ അപ്രേമിന്റെ ബോവൂസൊ)"
    },
    {
        "type": "song",
        "content": "ആർദ്രതയാൽ നാഥാ! ദേവാ!\nദാസന്നേകണമേ പുണ്യം\nനിൻ മഹിമോദയനാൾ തന്നിൽ\nനിർത്തണമേ വലമായിവനെ."
    },
    {
        "type": "song",
        "content": "വത്സലരെ പാതാളത്തിൻ\nവഴിയും പാർപ്പിടവും പാർത്താൻ\nനിങ്ങളെ വേർപിരിയാനെന്നെ\nഇപ്പോളാഹ്വാനം ചെയ്തു."
    },
    {
        "type": "song",
        "content": "പിന്നാലെ വന്നോൻ ദൂതൻ\nവീണാനെൻ മീതേ വേഗം\nഞാനറിയാതെന്നെ നേരെ\nകൂട്ടിക്കൊണ്ടയ്യോ പോയാൻ."
    },
    {
        "type": "song",
        "content": "ബാന്ധവരെ കാണാനൽപ്പം\nനിൽക്കണമെന്നഭ്യർത്ഥിച്ചേൻ\nകേട്ടില്ലെൻ വാക്യം ദൂതൻ\nവാങ്ങിച്ചില്ലൻ കൈക്കൂലി."
    },
    {
        "type": "song",
        "content": "സ്രഷ്ടാവാം താതൻ സ്തുത്യൻ\nരക്ഷകനാം പുത്രൻ വന്ദ്യൻ\nകബറീന്നും പറുദീസായിൽ\nചേർക്കും റൂഹാ സ്തോത്രാർഹൻ."
    },
    {
        "type": "song",
        "content": "ആർദ്രതയാൽ നാഥാ! ദേവാ!\nദാസന്നേകണമേ പുണ്യം നിൻ\nമഹിമോദയനാൾ തന്നിൽ\nനിർത്തണമേ വലമായിവനെ."
    }
]