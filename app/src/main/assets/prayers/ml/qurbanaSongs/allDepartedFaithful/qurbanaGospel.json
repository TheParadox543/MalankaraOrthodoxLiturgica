[
    {
        "type": "heading",
        "content": "ഏവൻഗേലിക്കു ശേഷം"
    },
    {
        "type": "subheading",
        "content": "(കൂക്കോയോ - സ്ലീബായെ വന്ദിപ്പാനായ് ... എന്ന പോലെ)"
    },
    {
        "type": "song",
        "content": "റൂശ‌ാരഹിതർ പോകട്ടെ-സനാതന്മാരേ!\nദേവാഗാരേ വന്നാലും-സഭ ചൊല്ലുന്നേവം\n/tജീവനപീഠേ-അപ്പം ജീവകരം\n/tകാസാ തന്നിൽ സ്വവിലാവിൽ നിന്നും\nചേർത്ത വിമോചനരക്തവുമ-ങ്ങർപ്പിച്ചിടുമ്പോൾ\nപട്ടണവീഥിയിലങ്ങിങ്ങായ്-നട്ടംതിരിവോർക്ക്\n/tഹാലേലുയ്യാ -അത്യന്തം കഷ്ടം."
    },
    {
        "type": "song",
        "content": "ഓതുന്നാത്മാവെൻപേർക്കായ്-ബലിയർപ്പിപ്പിൻ\nകർത്താവിൻ ഗാത്രം മാത്രം-ശരണമേ നിത്യം\n/tനെടുവീർപ്പും ക-ണ്ണീരും തിരുമെയ് പോൽ\n/tആലംബമെനി-ക്കേകുന്നില്ലേതും.\nവിശ്വാധീശൻ മശിഹാ തൻ-തിരുസന്നിധിയിങ്കൽ\nസ്വീകരണം സംസിദ്ധിപ്പാൻ-ആചാര്യന്മാരേ\n/tഹാലേലുയ്യാ-പ്രാർത്ഥിപ്പിൻ നിങ്ങൾ."
    },
    {
        "type": "subheading",
        "content": "അല്ലെങ്കിൽ"
    },
    {
        "type": "song",
        "content": "ഖേദം വേണ്ടാ മശിഹായിൽ മൃതി പുണ്ടോരേ!\nആസന്നം പ്രതിഫലമേകും പുനരു-ത്ഥാനദിനം.\nകേടെന്യേ കബറുകളീന്നും-നിങ്ങളെഴുന്നേ-\nറ്റതിവേഗം രാജാത്മജനെ എതിരേൽപ്പാനെത്തും.\n/tമഹിമാവിൻ-നീരാളം ചാർത്തി\n/tതിരുമുമ്പിൽ-സ്‌തുതിപാടും നിങ്ങൾ\nകനിവാലാദാം സുതജീവപ്രദനേ-കൃപ ചെയ്ക."
    },
    {
        "type": "subheading",
        "content": "അല്ലെങ്കിൽ"
    },
    {
        "type": "song",
        "content": "ആർക്കായ് കാഴ്‌ചകളിവിടെയണയ്\nക്കുന്നോ ഭാഗ്യമവന്നേറ്റം\nമേൽ സ്വർഗ്ഗത്തിലവന്നോർമ്മയതുണ്ടാകും.\nഗോത്രപ്പേരുകളോർമ്മയ്ക്കായ് കർത്താവിൻ മുമ്പിൽ\nകാണ്മാൻ കല്ലുകളിൽ മൂശാ കൊത്തിയതോർക്കുമ്പോൾ\n/tനിങ്ങൾ തൻ മൃതർപേരുകളെ\n/tഓർക്കാനും, പള്ളിയിലിവിടെ\nഎഴുതാനും, മേൽസ്വർഗ്ഗത്തിൽ\nമശിഹാതൻ വരവിൽ തന്നോ-\nടവർ മോദിപ്പാനും ചേർപ്പിൻ പ്രിസ്‌തായിൽ."
    }
]