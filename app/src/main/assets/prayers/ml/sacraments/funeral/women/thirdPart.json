[
    {
        "type": "title",
        "content": "മൂന്നാം ശുശ്രൂഷ"
    },
    {
        "type": "link-collapsible",
        "file": "commonPrayers/doxology.json"
    },
    {
        "type": "heading",
        "content": "പ്രാരംഭപ്രാർത്ഥന"
    },
    {
        "type": "prose",
        "content": "കരുണയുള്ള ദൈവമായ കർത്താവേ! നിന്നിൽ ഞങ്ങൾ ശരണപ്പെടുന്നു. നിൻ്റെ കർതൃകല്‌പനയാൽ വേർപെട്ടുപോയ ഈ ദാസിയുടെ ആത്മാവിനുവേണ്ടി നിന്നോടു ഞങ്ങൾ അപേക്ഷിക്കുന്നു. കർത്താവേ! ദുഷ്ടന്മാരായ മത്സരക്കാരുടെ വലകളിൽനിന്നും കാണപ്പെടാത്ത അന്ധകാര സൈന്യങ്ങളിൽനിന്നും ഇവളെ വീണ്ടുകൊള്ളണമെ. ഈ ആത്മാവ് ജീവന്റെ സ്ഥാനത്തു നീതിമാന്മാരുടെ കൂട്ടത്തിൽ ചെന്ന് എത്തുമാറാകണമെ. പിതാവും പുത്രനും പരിശുദ്ധറൂഹായും ആയുള്ളോവേ! ഇപ്പോഴും എല്ലായ്പ്പോഴും എന്നേക്കും ഇവൾ നിൻ്റെ പരിശുദ്ധന്മാരോടുകൂടെ വസിക്കുമാറാകണമെ. ഹോശോ.."
    },
    {
        "type": "heading",
        "content": "(കുക്കിലിയോൻ ഏഴാം നിറം)"
    },
    {
        "type": "song",
        "content": "നീ ജീവനെടുത്തീടുമ്പോൾ-ഹാലേ... ഉ ഹാ...\nമൃതരായ് മണ്ണിൽ-ചേരുന്നു."
    },
    {
        "type": "song",
        "content": "കർത്ത്യമഹത്ത്വം വാഴട്ടെന്നും ഹാലേ...ഉ ഹാ...\nതൻ ക്രിയകളിലുടയോൻ-തെളിയട്ടെ."
    },
    {
        "type": "subtext",
        "content": "ബാറെക്മോർ. ശുബഹൊ… മെനഓലം…"
    },
    {
        "type": "heading",
        "content": "(എക്ക്ബൊ)"
    },
    {
        "type": "song",
        "content": "പ്രിയനാം ലാസറിനെ കബറീ-\nന്നെഴുന്നേൽപ്പിച്ചോനെ വാഴ്ത്താൻ വന്നിടുവിൻ.\nമൃതിപാശത്തിന്നും വിധവാ-\nസുതനെ വിടുവിച്ചോനെ നാമെല്ലായ്‌പോഴും\nവിശ്രമമെന്യേ സ്തുതി ചെയ്‌താരാധിക്കേണം."
    },
    {
        "type": "subtext",
        "content": "സ്തൗമെൻകാലോസ്…"
    },
    {
        "type": "collapsible-block",
        "title": "പ്രുമിയോൻ",
        "items": [
            {
                "type": "prose",
                "content": "മരിച്ചവരെ ജീവിപ്പിക്കുന്നവനും കബറടക്കപ്പെട്ടവരെ എഴുന്നേല്പിക്കുന്നവനും ന്യായാധിപതിമാരുടെ ന്യായാ ധിപതിയുമായ കർത്താവിനു സ്‌തുതി. തന്റെ ദാസന്റെ ശവസംസ്ക്കാരശുശ്രൂഷ നിർവഹിക്കപ്പെടുന്ന ഈ സമയ ത്തും........ തന്നെ നാം ഓർത്തു മഹത്വപ്പെടുത്തണം. ബ്കുല്ഹൂൻ........"
            },
            {
                "type": "heading",
                "content": "സെദറാ"
            },
            {
                "type": "prose",
                "content": "ആദിയിൽ ഉണ്ടായിരുന്നവനും, ഇപ്പോൾ ഉള്ളവനും, എന്നെന്നേക്കും നിലനിൽക്കുന്നവനും, തന്റെ പിതാവിന്റെ മഹത്വത്തിൽ വിശുദ്ധമാലാഖമാരോടുകൂടെ വരുവാനിരിക്കുന്നവനുമായ മശിഹാ തമ്പുരാനേ! സംഖ്യാതീതമായ നിരകളും ഗണങ്ങളും പതിനായിരങ്ങളും തിരുമുമ്പാകെ പരിഭ്രമിച്ച് വിറച്ചുകൊണ്ട് നില്ക്കുന്നു. ഭയങ്കരന്മാരായ കോബേന്മാരും സ്ഥിരതയുള്ള ഗണങ്ങളും സ്വർഗ്ഗീയമായ മേഘങ്ങളിൽ നിന്നെ ആഘോഷിക്കുന്നു. നിൻ്റെ ഉഗ്രമായ ശബ്ദത്തിൽ നീ അട്ടഹസിക്കുമ്പോൾ മരണം വീണുപോവുകയും പാതാളം നശിച്ചുപോവുകയും ആദിഭൂതങ്ങൾ അഴിഞ്ഞുപോവുകയും, ഭൂമിയിൽ ദ്രവിച്ചു ചേർന്നുപോയ സർവ്വശരീരങ്ങളും പുനരായി സൃഷ്ടിക്കപ്പെടുകയും ചെയ്യുന്നു. സകലത്തിന്റെയും സ്രഷ്ടാവും നിർമ്മിതാവുമെന്ന നിലയിൽ സൃഷ്ടിശക്തിയുള്ള വചനത്താൽ നീ വീണ്ടും അവയെ സജ്ജീകരിക്കുന്നു. നന്മയാകട്ടെ തിന്മയാകട്ടെ അവനവൻ പ്രവർത്തിച്ചിട്ടുള്ളവയെക്കുറിച്ച് സമാധാനം ബോധിപ്പിക്കുവാനായി സകലവംശങ്ങളും ഗോത്രങ്ങളും പരിഭ്രമജനകവും ഭയങ്കരവുമായ നിൻ്റെ സിംഹാസനത്തിൻ മുമ്പാകെ വന്നുകൂടുകയും ചെയ്യുന്നു. ബലവാനും കാരുണ്യവാനുമായ ദൈവമായ കർത്താവേ! ഇവയെല്ലാം സംഭവിക്കുകയും പ്രവർത്തിക്കപ്പെടുകയും ചെയ്യുന്നതായ ആ സമയത്ത് നിന്നിലുള്ള പ്രത്യാശയോടെ നിദ്രപ്രാപിച്ചിരിക്കുന്ന ഈ സഹോദരിയെ നിൻ്റെ വലത്തുഭാഗത്ത് നിറുത്തിക്കൊള്ളണമെ. \"എൻ്റെ ശരീരം ഭക്ഷിക്കുകയും എന്റെ രക്തം പാനം ചെയ്യുകയും എന്നിൽ വിശ്വസിക്കുകയും ചെയ്യുന്ന ഏവനും എന്നിലും ഞാൻ അവനിലും വസിക്കുന്നു. അവസാനദിവസത്തിൽ ഞാൻ അവനെ ഉയിർത്തെഴുന്നേല്പിക്കും” എന്ന് ജീവനുള്ള തിരുവായ്കൊണ്ട് അരുളിച്ചെയ്തിട്ടുള്ളതായ ആ വചനം ഞങ്ങളിലും ഇവനിലും നിറവേറ്റണമെ. ഞങ്ങളും ഞങ്ങളുടെ പരേതരും നിൻ്റെ വലത്തുഭാഗത്ത് നിന്നുകൊണ്ട് നിന്റെ കരുണയെ കാണുകയും നിനക്കും നിന്റെ പിതാവിനും പരിശുദ്ധാത്മാവിനും സ്തുതിയും സ്തോത്രവും കരേറ്റുകയും ചെയ്യുമാറാക ."
            }
        ]
    },
    {
        "type": "subtext",
        "content": "ഹോശോ…."
    },
    {
        "type": "heading",
        "content": "(അൽതറഎ ദമ്ദീനോസൊ)"
    },
    {
        "type": "song",
        "content": "നഗരകവാടം വഴിയായ് ഞാൻ-പോ-കു-\nന്നേ-രം കേ-ട്ടേനൊരു നാദം.\nശ്രദ്ധിച്ചേൻ ചെന്നരികെ നി-ന്നേറ്റം\nഖേദം തോ-ന്നും നിനദത്തെ."
    },
    {
        "type": "song",
        "content": "ലളിതകളേബര തരുണന്മാ-രെയും\nബാ-ലന്മാ-രെയും കണ്ടേൻ.\nപ്രഭുവനിതകളും ദാസികളും-സന്താ-\nപാ-രാവ-ത്തിൽ പാടുന്നു."
    },
    {
        "type": "song",
        "content": "വ്യസനസമേതം ചോദിച്ചേൻ- കേ-ഴു-\nന്നെ-ന്തിന്നേ-വം സുന്ദരരേ!\nവ്യഥയോടെന്തിനു പാടീടു-ന്നെ-ന്നോ-\nടോ-തീ “മൂഢാ മിണ്ടാതെ”"
    },
    {
        "type": "song",
        "content": "നീ കാണുന്നൊരു സൗന്ദര്യം-പാ-താ-\nള-ത്തി-ൽ-പാഴായ് പോയീടും.\nഈ രക്താംബര രുചിരതയെ ഈ-യു-\nള്ളോ-ർ തൻ-ഭൂഷാ സുഭഗതയെ."
    },
    {
        "type": "song",
        "content": "മരണമശേഷം മായിക്കും-ഈ-സൗ-\nന്ദര്യം പ്രാ-തഃകാലത്തിൽ.\nതെളിവാകും സൂര്യനു തുല്യം-ഈ-സൗ-\nന്ദ-ര്യം പാഴ്‌പുൽക്കൊടിയിന്മേൽ"
    },
    {
        "type": "song",
        "content": "തങ്ങും തൂമഞ്ഞിനു തുല്യം-ഈ-സൗ-\nന്ദ-ര്യം സ-ന്ധ്യാ വേളയതിൽ.\nവാടീടും പൂവിനു തുല്യം-പാ-താ-\nള-ത്തിൽ പാഴാം രൂപത്തിൽ."
    },
    {
        "type": "song",
        "content": "കനിയുക കനിയുക കർത്താവേ! ജീ-വൻ\nനൽ-കി തേ-ജോവസനം നീ\nഅതിനെ അണിയിച്ചീടണമേ, സർ-വ്വാ-\nധീ-ശാ സ്തോത്രം, സ്തോത്രം-തേ."
    },
    {
        "type": "subtext",
        "content": "മൊറിയോ…"
    },
    {
        "type": "collapsible-block",
        "title": "എത്രൊ",
        "items": [
            {
                "type": "prose",
                "content": "ബലവാനും മഹാകാരുണ്യവാനും ദയാലുവുമായ ദൈവമായ കർത്താവേ! തിരുസന്നിധിയിലേക്ക് നീ എടുത്തിരിക്കുന്നതിനാൽ നിദ്രപ്രാപിച്ചിരിക്കുന്ന ഈ സഹോദരിക്കു വേണ്ടി ഈ സമയത്ത് ഞങ്ങൾ അണച്ചിരിക്കുന്ന ഈ ധൂപം കൈക്കൊണ്ട് സ്വർഗ്ഗീയ യറുശലേമിൽ മോഹനീയ വാസസ്ഥലത്ത് ഇവളെ ആശ്വസിപ്പിക്കണമെ. കടങ്ങളുടെ പരിഹാരത്തിനും പാപങ്ങളുടെ മോചനത്തിനും തിരുമുമ്പാകെയുള്ള മുഖപ്രസന്നതയ്ക്കും ഇവളെ അർഹയാക്കുകയും ചെയ്യണമെ. മോറാൻ വാലോഹാൻ ...."
            }
        ]
    },
    {
        "type": "heading",
        "content": "(കോലൊ-തുബൈക്ക് ഈത്തോ)"
    },
    {
        "type": "song",
        "content": "ദേവേശാ! നിൻ പരിചാരിക തന്നാത്മത്തെ\nസസമാധാനം കൈക്കൊൾക\nകന്മഷമഖിലം മോചിക്ക\nഇവളെ വിധിക്കരുതേ നാഥാ!\nനിർമ്മായൻ നീയേ-കൻ-താൻ.\nഅപരാധികളർഹിച്ചീടും\nനരകത്തീന്നിവൾ രക്ഷിതയായ്\nകല്പന കാത്തവരോടൊപ്പം\nശോഭന മണവറ പൂ-കേണം."
    },
    {
        "type": "subtext",
        "content": "ബാറെക്മോർ. ശുബഹോ …"
    },
    {
        "type": "song",
        "content": "ഹാ! മൃതിയേ നീ ഞെളിയേണ്ടാ മൃതരാ-യോർ-മേൽ\nഅവരുടെ മേൽ തെല്ലില്ല നിന-\nക്കധികാരവുമവകാശമതും\nബലവാനാം സ്രഷ്‌ടാവവരെ\nവിസ്തരണം ചെയ്യും-നൂ-നം.\nസാക്ഷാലവകാശികളും തൽ\nസുതരും ദാസരുമവരല്ലോ\nനിൻ കൈകളിൽ നിന്നവരെ വീ-\nണ്ടേകും സ്വർഗ്ഗമഹാ-രാ-ജ്യം."
    },
    {
        "type": "heading",
        "content": "(കോലൊ-തൈഹുൻ ഒൽമെ)"
    },
    {
        "type": "song",
        "content": "അഞ്ചീ-ടാ മരണത്തെ ഞാൻ\nനിദ്രാഭീതിയുമി-ല്ലെന്നിൽ\nദൈവം-തീയിൽ നടത്തീടും\nവിധിയോർത്തഞ്ചീടു-ന്നേൻ ഞാൻ."
    },
    {
        "type": "subtext",
        "content": "ബാറെക്മോർ. ശുബഹൊ ..."
    },
    {
        "type": "song",
        "content": "നീ വാ-ഗ്ദാനത്തിൻ നാടായ്\nസ്വർഗ്ഗമഹത്ത്വം ചാ-ർത്തീടും\nസൂനു-ധ്വനി ജീവൻ നൽകി\nനിന്നെ വലത്തായ് ചേ-ർത്തീടും."
    },
    {
        "type": "heading",
        "content": "(മദറോശൊ-പർദൈസൊ)"
    },
    {
        "type": "song",
        "content": "കാന്തനു കാത്തോരാം-കന്യാസ്ത്രീകളെ നീ\nപ്രാപിക്കും സഹജേ!-പുനരുത്ഥാനത്തിൽ"
    },
    {
        "type": "song",
        "content": "വ്യാകുല ലോകമതെൻ-ചിന്താവിഷയമതായ്\nആദിമകാലത്തേ-യ്ക്കെൻ മാനസമോടി\nസൃഷ്ടിയെയോർത്തൊരു ഞാൻ-വെമ്പി ശാപത്താൽ\n/tമൃത്യു നിമിത്തം വേർപിരിയും നാൾവരെയും\nനാരികളത്യധികം-വ്യഥയിൽ നാൾപോക്കി\nവേദനയോടു സുതരെ -പ്രസവിച്ചീടുന്നു."
    },
    {
        "type": "song",
        "content": "ജീവൻ പൊയ്പ്പോയ് വേർ-പിരിയും മാതാവേ!\nനോക്കിടുമാത്മജരിൽ-നെടുവീർപ്പുയരുന്നു.\nതായില്ലാപ്പറവ-ക്കുഞ്ഞുങ്ങൾക്കൊപ്പം\n/tഅതിസന്താപത്താൽ രോദിച്ചീടുന്നു\nഈ ദീനാരാവം-കേൾക്കുന്നോരെല്ലാം\nഖേദത്താലവരോ-ടൊപ്പം കരയുന്നു."
    },
    {
        "type": "song",
        "content": "ദൂതൻ ചാരേ-വ-ന്നെന്നെക്കൊണ്ടിഹ പോയ്\nമാരകബാണത്താൽ-എന്നിൽ ഭ്രമമേറ്റി\nനിർദ്ദയപീഡകളാൽ-മർദ്ദിച്ചംഗങ്ങൾ\n/tകാണ്മിൻ, വടി മൂന്നാലെന്നെ താഡിച്ചാൻ\nഞാനാശ്രയഹീന-ഞാനയ്യോ ദീന\nനിൻ സൃഷ്‌ടിയെ നാഥാ! കൃപയാൽ പുതുതാക്ക."
    },
    {
        "type": "subtext",
        "content": "മൊറിയൊ ..."
    },
    {
        "type": "heading",
        "content": "(മാർ ബാലായിയുടെ ബോവുസൊ)"
    },
    {
        "type": "song",
        "content": "കരുണാസമ്പൂർണ്ണാ! പുനരുത്ഥാനദിനേ\nനിന്നുടെ സൃഷ്ടിയെ നീ-നവമാക്കീടേണം."
    },
    {
        "type": "song",
        "content": "പതിബന്ധം മൃതിയാൽ-വേറായ് മെയ് രണ്ടായ്\nത്തീർന്നൊരു സഹജയ്ക്കായ്-പ്രാർത്ഥിപ്പിൻ നിങ്ങൾ\nഅവരൊന്നാകണമേ-പുനരുത്ഥാനത്തിൽ"
    },
    {
        "type": "song",
        "content": "മോചിക്കുക പാപം-മായിക്കുക ദോഷം\nസത്യമെഴും വിധിയിൻ-നാളിൽ പാടേണം\nപരിശുദ്ധന്മാരൊ-ത്തിവൾ നിൻ സ്‌തുതി ഗീതം."
    },
    {
        "type": "song",
        "content": "വന്നവനും വരുവോ-നും മൃതർ തന്നുയിരും\nസ്തുതനെന്നു ശരീരാ-ത്മാക്കൾ പാടണമേ."
    }
]