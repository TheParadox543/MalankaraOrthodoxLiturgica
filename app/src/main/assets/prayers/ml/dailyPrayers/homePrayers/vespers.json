[
    {
        "type": "title",
        "content": "സന്ധ്യയുടെ നമസ്കാരം"
    },
    {
        "type": "subheading",
        "content": "പ്രാരംഭം"
    },
    {
        "type": "prose",
        "content": "പിതാവിനും പുത്രനും പരിശുദ്ധ റൂഹായുമായ സത്യേക ദൈവത്തിന്റെ തിരുനാമത്തിൽ തനിക്കു സ്‌തുതി. ആദിമുതൽ എന്നേക്കും തന്നെ ആമ്മീൻ."
    },
    {
        "type": "prose",
        "content": "തൻ്റെ സ്‌തുതികളാൽ ആകാശവും ഭൂമിയും നിറഞ്ഞിരിക്കുന്ന ബലവാനായ ദൈവംതമ്പുരാൻ പരിശുദ്ധൻ, പരിശുദ്ധൻ, പരിശുദ്ധൻ ഉയരങ്ങളിൽ സ്‌തുതി. ദൈവമായ കർത്താവിൻ്റെ തിരുനാമത്തിൽ വന്നവനും വരുവാനിരിക്കുന്നവനും ആയവൻ വാഴ്ത്തപ്പെട്ടവനാകുന്നു. ഉയരങ്ങളിൽ സ്‌തുതി."
    },
    {
        "type": "heading",
        "content": "കൗമാ"
    },
    {
        "type": "prose",
        "content": "ദൈവമേ നീ പരിശുദ്ധനാകുന്നു."
    },
    {
        "type": "prose",
        "content": "ബലവാനേ നീ പരിശുദ്ധനാകുന്നു."
    },
    {
        "type": "prose",
        "content": "മരണമില്ലാത്തവനേ നീ പരിശുദ്ധനാകുന്നു."
    },
    {
        "type": "prose",
        "content": "ഞങ്ങൾക്കു വേണ്ടി കുരിശിക്കപ്പെട്ടവനേ + ഞങ്ങളോടു കരുണയുണ്ടാകേണമേ."
    },
    {
        "type": "subheading",
        "content": "(ഇത് മൂന്നു പ്രാവശ്യം ചൊല്ലിയശേഷം)"
    },
    {
        "type": "prose",
        "content": "ഞങ്ങളുടെ കർത്താവേ ഞങ്ങളോടു കരുണയുണ്ടാകേണമേ. ഞങ്ങളുടെ കർത്താവേ കൃപ ചെയ്ത്‌ ഞങ്ങളോടു കരുണയുണ്ടാകേണമേ. ഞങ്ങളുടെ കർത്താവേ ഞങ്ങളുടെ ശുശ്രൂഷകളും നമസ്‌കാരങ്ങളും കൈക്കൊണ്ടു ഞങ്ങളോടു കരുണയുണ്ടാകേണമേ."
    },
    {
        "type": "prose",
        "content": "ദൈവമേ നിനക്കു സ്‌തുതി. സ്രഷ്‌ടാവേ നിനക്കു സ്‌തുതി. പാപികളായ നിന്റെ അടിയാരോടു കരുണ ചെയ്യുന്ന മിശിഹാ രാജാവേ നിനക്കു സ്‌തുതി. ബാറെക്മോർ"
    },
    {
        "type": "heading",
        "content": "കർത്തൃപ്രാർത്ഥന"
    },
    {
        "type": "prose",
        "content": "സ്വർഗ്ഗസ്ഥനായ ഞങ്ങളുടെ പിതാവേ, നിൻ്റെ തിരുനാമം പരിശുദ്ധമാക്കപ്പെടണമേ. നിൻ്റെ രാജ്യം വരേണമേ. നിൻ്റെ തിരുവിഷ്ടം സ്വർഗ്ഗത്തിലെപ്പോലെ ഭൂമിയിലും ആകണമേ. ഞങ്ങൾക്കാവശ്യമുള്ള അപ്പം ഇന്നും ഞങ്ങൾക്കു തരേണമേ. ഞങ്ങളുടെ കടക്കാരോടു ഞങ്ങൾ ക്ഷമിച്ചിരിക്കുന്നതുപോലെ ഞങ്ങളുടെ കടങ്ങളും പാപങ്ങളും ഞങ്ങളോടു ക്ഷമിക്കേണമേ. പരീക്ഷയിലേക്ക് ഞങ്ങളെ പ്രവേശിപ്പിക്കരുതേ. പിന്നെയോ ദുഷ്ടനിൽ നിന്നും ഞങ്ങളെ രക്ഷിച്ചു കൊള്ളേണമേ. എന്തുകൊണ്ടെന്നാൽ  രാജ്യവും ശക്തിയും മഹത്വവും എന്നേക്കും നിനക്കുള്ളതാകുന്നു."
    },
    {
        "type": "subtext",
        "content": "ആമ്മീൻ"
    },
    {
        "type": "prose",
        "content": "കൃപനിറഞ്ഞ മറിയമേ നിനക്കു സമാധാനം. നമ്മുടെ കർത്താവ് നിന്നോടു കൂടെ. നീ സ്ത്രീകളിൽ വാഴ്ത്തപ്പെട്ടവൾ. നിൻ്റെ ഉദരഫലമായ നമ്മുടെ കർത്താവീശോമിശിഹാ വാഴ്ത്തപ്പെട്ടവനാകുന്നു. ദൈവമാതാവായ വിശുദ്ധ കന്യകമർത്തമറിയമേ തമ്പുരാൻ്റെ അമ്മേ പാപികളായ ഞങ്ങൾക്കുവേണ്ടി ഇപ്പോഴും എപ്പോഴും ഞങ്ങളുടെ മരണസമയത്തും ദൈവം തമ്പുരാനോട് അപേക്ഷിച്ചുകൊള്ളണമേ. ആമ്മീൻ."
    },
    {
        "type": "subheading",
        "content": "മാർ ബാലായിയുടെ ബോവുസാ"
    },
    {
        "type": "prose",
        "content": "അനുഗ്രഹങ്ങൾ നിറഞ്ഞിരിക്കുന്നവനെ അനുകൂലത്തിന്റെ ദിവസത്തിൽ നിന്റെ സൃഷ്ടിയെ നീ പുതുതാക്കി അനുകൂലമാക്കേണമേ."
    },
    {
        "type": "prose",
        "content": "കർത്താവേ നിൻ്റെ ആശ്രയത്തെക്കുറിച്ച് മരിച്ച് നിൻ്റെ വരവിനെ നോക്കിപ്പാർക്കുന്ന ഞങ്ങളുടെ മരിച്ചുപോയവരെ നീ പുണ്യമാക്കേണമേ."
    },
    {
        "type": "prose",
        "content": "അബ്രഹാമിന്റെയും ഇസഹാക്കിന്റെയും യാക്കോബിന്റെയും മടിയിൽ അവരെ പാർപ്പിക്കേണമേ."
    },
    {
        "type": "prose",
        "content": "വന്നവനും വരുന്നവനും മരിച്ചവരെ അനുകൂലമാക്കുന്നവനുമായവൻ വാഴ്ത്തപ്പെട്ടവനാകുന്നു എന്നു ശരീരങ്ങളും ആത്മാക്കളും ശരിയായിട്ട് നിലവിളിച്ച് പറയുമാറാകേണമേ."
    },
    {
        "type": "subtext",
        "content": "ആമ്മീൻ"
    },
    {
        "type": "subheading",
        "content": "(രണ്ടു കൗമാ നമസ്ക്കരിക്കണം)"
    },
    {
        "type": "heading",
        "content": "പ്രാർത്ഥന"
    },
    {
        "type": "prose",
        "content": "മോറാൻ യേശുമശിഹാ നിന്റെ നിന്റെ അനുഗ്രഹങ്ങളുടെ വാതിൽ ഞങ്ങളുടെ മുഖങ്ങൾക്കു നേരേ നീ അടയ്ക്കരുതേ. കർത്താവേ ഞങ്ങൾ പാപികളാകുന്നു എന്നു ഞങ്ങൾ ഏറ്റുപറയുന്നു. ഞങ്ങളോട് കരുണയുണ്ടാകണമേ."
    },
    {
        "type": "prose",
        "content": "കർത്താവേ നിന്റെ മരണത്താൽ ഞങ്ങളുടെ മരണം മാഞ്ഞുപോകുവാനായിട്ടു നിന്റെ സ്നേഹം നിൻ്റെ സ്ഥാനത്തു നിന്ന് ഞങ്ങളുടെ അടുക്കലേക്കു നിന്നെ ഇറക്കി ഞങ്ങളോടു കരുണയുണ്ടാകണമേ."
    },
    {
        "type": "subheading",
        "content": "(രണ്ടു കൗമാ)"
    },
    {
        "type": "link",
        "file": "psalms/psalm91121.json"
    },
    {
        "type": "link",
        "file": "commonPrayers/marSeveriosApeksha.json"
    },
    {
        "type": "link",
        "file": "commonPrayers/praiseOfCherubims.json"
    },
    {
        "type": "link",
        "file": "commonPrayers/niceneCreed.json"
    },
    {
        "type": "heading",
        "content": "അപേക്ഷ"
    },
    {
        "type": "prose",
        "content": "പട്ടാങ്ങപ്പെട്ട ദൈവം തമ്പുരാനെ ഞങ്ങളെ നീ രക്ഷിച്ചു കൊള്ളേണമേ. തിന്മകൾ ഒക്കെയിൽ നിന്നും ദോഷങ്ങൾ ഒക്കെയിൽ നിന്നും തിന്മപ്പെട്ട മനസ്സൊക്കെയിൽ നിന്നും - വേശ്യാദോഷ ചിന്തയിൽ നിന്നും-ശത്രുക്കളൊക്കെയിൽ നിന്നും - ചതിവിനുടെ സ്നേഹകാരിൽ നിന്നും-പിശാചുക്കളുടെ പരീക്ഷയിൽ നിന്നും - ദുഷ്ട‌മനുഷ്യരുടെ തിന്മകളിൽ നിന്നും - അശുദ്ധമാക്കപ്പെട്ട വികാരങ്ങളിൽ നിന്നും - മ്ളേച്ഛതപ്പെട്ട മോഹ ങ്ങളിൽ നിന്നും - സാത്താനടുത്ത വിചാരങ്ങളിൽ നിന്നും - തിന്മപ്പെട്ട സ്വ‌പ്നങ്ങളിൽ നിന്നും - ഒളിക്കപ്പെട്ട കണികളിൽ നിന്നും മിനുക്കിടപ്പെട്ട വചനങ്ങളിൽ നിന്നും - വൻചതിവുകളിൽ നിന്നും - തിന്മപ്പെട്ട ഉത്തരിപ്പിൽ നിന്നും - ഇഹലോകത്തിനടുത്ത സകല പരീക്ഷകളിൽ നിന്നും ഞങ്ങളെ നീ രക്ഷിച്ചുകൊള്ളണമേ."
    },
    {
        "type": "prose",
        "content": "അരിശത്തിന്നുടെ വടിയിൽ നിന്നും - പെട്ടെന്നുള്ള മരണത്തിൽ നിന്നും- കോപത്തിൽ നിന്നും - ദ്വേഷതയിൽ നിന്നും - മിന്നലുകളിൽ നിന്നും - ഇടികളിൽ നിന്നും - വസന്തകളിൽ നിന്നും - തീനരകത്തിൽ നിന്നും - കടുമപ്പെട്ട ദുഷ്കർമ്മങ്ങളിൽ നിന്നും - ചാകാത്ത പുഴുവിൽ നിന്നും - കെടാത്ത തീയിൽ നിന്നും - പല്ലുകടിയിൽ നിന്നും - കരച്ചിൽ നിന്നും - കയ്പ് പെട്ട ഭവിതത്തിൽ നിന്നും - തിന്മപ്പെട്ട നാഴികയിൽ നിന്നും - ഉപദ്രവിക്കുന്നതായ മുഷ്‌കരത്വത്തിൽ നിന്നും - പഞ്ഞത്തിൽ നിന്നും - പേടിയിൽ നിന്നും - ഇളക്കത്തിൽ നിന്നും - സഹിപ്പാൻ വഹിയാത്ത - ശിക്ഷകൾ ഒക്കെയിൽ നിന്നും - 'പോകുവിൻ നിങ്ങളെ ഞാൻ അറിയുന്നില്ല' എന്നുള്ള തിരുവചനത്തിൽ നിന്നും നിന്നിൽ നിന്നും ഞങ്ങളെ അകറ്റുന്നതായ സകലത്തിൽ നിന്നും നീ രക്ഷിച്ചു കൊള്ളണമേ - ആമ്മീൻ."
    },
    {
        "type": "subheading",
        "content": "(സന്ധ്യാ നമസ്ക്കാരം തികഞ്ഞു)"
    }
]