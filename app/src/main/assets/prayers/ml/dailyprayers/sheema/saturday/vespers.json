[
    {
        "type": "title",
        "content": "ശനി സന്ധ്യ"
    },
    {
        "type": "link-collapsible",
        "file": "commonPrayers/doxology.json"
    },
    {
        "type": "heading",
        "content": "പ്രാരംഭപ്രാർത്ഥന"
    },
    {
        "type": "prose",
        "content": "പട്ടക്കാരൻ :- ശുബഹോലാ...."
    },
    {
        "type": "prose",
        "content": "ജനം :- ബലഹീനരും പാപികളുമായ......."
    },
    {
        "type": "prose",
        "content": "ദൈവമായ കർത്താവേ! പകൽ സമയത്തെ അദ്ധ്വാനങ്ങ ളിൽ നിന്ന് ഞങ്ങളുടെ ശരീരം വിരമിക്കുകയും, ലൗകികചിന്തകളിൽനിന്ന് ഞങ്ങളുടെ മനസ്സ് പിൻവാങ്ങുകയും ചെയ്തുകൊണ്ട് ഈ സന്ധ്യാസമയത്ത് ശാന്തമായി തിരുസന്നിധിയിൽ നിലകൊ ണ്ട്. നിത്യസ്തുതികളും തുടർച്ചയായ സ്തോത്രങ്ങളും നിനക്കർപ്പി ക്കുവാനും ഞങ്ങളുടെ ജീവനെ സംരക്ഷിച്ച് നയിക്കുന്നവനും ഞങ്ങളുടെ ആത്‌മാക്കളുടെ സഹായിയും രക്ഷിതാവുമായ നിൻ്റെ കൃപയ്ക്ക് സ്തുതി പാടുവാനും ഞങ്ങളെ യോഗ്യരാക്കണമേ. ഞങ്ങൾ നിനക്ക് സ്തുതിയും സോത്രവും കരേറ്റുന്നു. ഹോശോ..."
    },
    {
        "type": "prose",
        "content": "/tആമ്മീൻ"
    },
    {
        "type": "link-collapsible",
        "file": "psalms/psalm140141118116.json"
    },
    {
        "type": "heading",
        "content": "എക്ക്ബൊ"
    },
    {
        "type": "subheading",
        "content": "(ലക്കൂൻ തുബൈക്കൂൻ)"
    },
    {
        "type": "song",
        "content": "മൃതിയാർന്നോരേ!-സൌഭാഗ്യം\nനിങ്ങൾക്കുത്ഥാന-ത്തിന്റെ നാളിൽ\nഉൾക്കൊണ്ടോരുയിരിൻ തിരുമെയ്യും\nമോചനമേകും തിരുരക്തമതും\nനിങ്ങളെ നിർത്തിടും വലഭാഗേ."
    },
    {
        "type": "subtext",
        "content": "സ്തൗമെൻകാലോസ് കുറിയേ....."
    },
    {
        "type": "heading",
        "content": "കോലൊ"
    },
    {
        "type": "subheading",
        "content": "(അംദ്കൽഹുൻ)"
    },
    {
        "type": "song",
        "content": "വാഴ്ത്തുക നാഥനെ എൻമനമേ!\nമശിഹാരാജാവേ!ശോകം-ക്ലേശം മൃതി\nയിവയേശാത്ത-നിത്യജീവസ്ഥാനത്തിൽ\nപരിശുദ്ധന്മാരോടൊപ്പം-ദാസാത്മാക്കൾ\nക്കാശ്വാസം-നാഥാ!ശുഭമൊടു നൽകണമേ."
    },
    {
        "type": "subtext",
        "content": "ബാറെക്മോർ-ശുബഹൊ-മെനഓലം......"
    },
    {
        "type": "song",
        "content": "കൈകളുയർത്തിക്കർത്താവേ!-നിന്നെ വിളിച്ചേൻ\nഞാനെന്നും-ജീവിപ്പിച്ചു നീ മൃതരെ\nപ്രാണപ്രദനാം നിൻ പേർക്കായ്-സ്തുതി പാടി\nപ്രഖ്യാപിക്കും-വീരൻമാർ നിന്നാർദ്രതയെ,"
    },
    {
        "type": "subheading",
        "content": "ദൈവമാതാവ്"
    },
    {
        "type": "song",
        "content": "ആദാമ്യരെയെഴുന്നേൽപ്പിക്കാൻ-ചെറിയവനാ-\nയോരുത്തുംഗൻ-വിനയത്തോടു നിന്നിലുദിച്ചാൻ.\nനിൻ പെരുനാളവനൂഴിയിലും-സ്വർഗ്ഗത്തിലു\nമുന്നതമാക്കി-നിൻ പ്രാർത്ഥന ഞങ്ങൾക്കഭയം."
    },
    {
        "type": "song",
        "content": "മുള്ളുമരത്തെ ദഹിപ്പിക്കാ-തതിലെരിയും തീ\nശൈലത്തിൽ കണ്ടാൻ-ദർശകനാം മോശ\nപുത്രാഗ്നിയിലെരിയാത്തോളാം-കന്യകയാകും\nമറിയാമിൻ-ദൃഷ്ടാന്തം താനിദൃശ്യം."
    },
    {
        "type": "subheading",
        "content": "പരിശുദ്ധന്മാർ"
    },
    {
        "type": "song",
        "content": "ശ്ലോമോ ശ്ലോമ്മോ തൻ നാഥൻ തന്നിൽ സ്നേഹം\nപൂണ്ടോരാം-നിബിയർക്കും ശ്ലീഹന്മാർക്കും\nശ്ലോമ്മോ തൻ സഹദേന്മാർക്കും-ശ്ലോമ്മോതൻ\nസന്താനങ്ങൾ-മേവും-പാവന സഭയതിനും."
    },
    {
        "type": "song",
        "content": "നഗരത്തിന്നൊരു കോട്ടകണ-ക്കിസ്രായേലിൽ\nസ്ഥാപിച്ചാൻ-യൗസേപ്പിന്നസ്ഥികൾ മോശ\nസഹദേന്മാരെ! നിങ്ങൾ തൻ-അസ്ഥികളാകും\nകോട്ടയതിൽ-കാത്തീടണമെ ഞങ്ങളെയും."
    },
    {
        "type": "subheading",
        "content": "അനുതാപം"
    },
    {
        "type": "song",
        "content": "ദൈവത്തിൻ തിരുനാമത്തിൽ ചൊന്നാൻ സോദര-\nരോടു യൌസേ-പ്പവസാനം മൃതിവേളയതിൽ\nമിസറേമീന്നെന്നസ്ഥികളും പോകേണം\nകൊണ്ടെൻ പ്രിയരെ!-താങ്ങും നിങ്ങളെ നിഖിലേശൻ."
    },
    {
        "type": "song",
        "content": "കർത്താവേ! നിൻ കാലുകളിൽ തൈലം പൂശിയ\nപാപിനി തൻ-കടപാപങ്ങളെ നീ പോക്കി\nപാരമരിഷ്‌ടൻ ഞാൻ ചുങ്ക-ക്കാരൻ പോൽ\nകേണിടുന്നു-തോന്നണമേ കരളലിവെൻമേൽ."
    },
    {
        "type": "subheading",
        "content": "പരേതർ"
    },
    {
        "type": "song",
        "content": "കബറു തുറന്നു നിരീക്ഷിക്കാം-വീരന്മാരും\nസുന്ദരരും-നിശ്ശേഷം നാശം പൂണ്ടു\nഅവരയ്യയ്യോ മണ്ണായി-കർത്താവേ!\nസഹതാപം നിൻ പ്രതിരൂപത്തോടു തോന്നണമേ."
    },
    {
        "type": "song",
        "content": "ധർമ്മിഷ്ഠന്മാർ തൻ ഗാത്രം-താൽക്കാലികമാം\nമരണത്താൽ-നിദ്രാവിശ്രമമേൽക്കുന്നു\nമണ്ണിലമർന്നിടുമാഗാത്രം-പുനരുത്ഥാന\nദിനത്തിലെണീറ്റുടയോനെ കീർത്തിച്ചീടും."
    },
    {
        "type": "subtext",
        "content": "മൊറിയോ"
    },
    {
        "type": "heading",
        "content": "കോലൊ"
    },
    {
        "type": "subheading",
        "content": "(തൈഹുൻ ഒൽമ്മ)"
    },
    {
        "type": "song",
        "content": "ദൈവം നമ്മോട് കൃപചെയ്യും\nനീതിപ്രിയരദ്ധ്വാനത്തിൻ\nഫലമാർജ്ജിക്കും സന്ധ്യയ്ക്ക്\nനാഥാ! പൂർണ്ണമതാമൻപാൽ\nദുഷ്ടനെയാട്ടിപ്പായിക്ക."
    },
    {
        "type": "subtext",
        "content": "ബാറെക്മോർ-ശുബഹൊ-മെനഓലം..."
    },
    {
        "type": "song",
        "content": "പ്രാർത്ഥിക്കുമ്പൊഴുതും സന്ധ്യാ\nശുശ്രൂഷയിലും കൃപ ചെയ്ക\nന്യായത്തീർപ്പിൻനാൾ നിന്റെ\nവലമായ് ഞങ്ങളെ നിർത്തണമെ."
    },
    {
        "type": "subheading",
        "content": "ദൈവമാതാവ്"
    },
    {
        "type": "song",
        "content": "വിശ്വാസികൾ തന്നഭിമാന\nഭാജനമാകും മാതാവേ!\nഞങ്ങളിലാർദ്രത തോന്നാൻ നിൻ\nഏകാത്മജനൊടു യാചിക്ക."
    },
    {
        "type": "song",
        "content": "കന്യേ! മുൻഫലമായോളേ!\nരക്ഷയ്ക്കുറവിടമായോളേ!\nഏകാത്മജനോടർത്ഥിക്ക\nഞങ്ങളിലാർദ്രത തോന്നീടാൻ"
    },
    {
        "type": "subheading",
        "content": "പരിശുദ്ധന്മാർ"
    },
    {
        "type": "song",
        "content": "നിൻവൃത്താന്തം റൂഹായാൽ\nചൊന്നോരാം നിബിശ്ലീഹൻമാർ\nസ്നേഹാൽ മൃതരാം സഹദേൻമാർ\nപ്രാർത്ഥിക്കും കൃപ ചെയ്യേണം."
    },
    {
        "type": "song",
        "content": "കർത്താവിന്നിഷ്ടം ചെയ്തോർ\nനിർമ്മലരേ! പ്രാർത്ഥിച്ചിടുവിൻ\nഞങ്ങളിൽനിന്നും നീങ്ങീടാൻ\nകോപത്തിന്നടിയും ദണ്ഡും,"
    },
    {
        "type": "subheading",
        "content": "ഏക പരിശുദ്ധൻ"
    },
    {
        "type": "song",
        "content": "തോമ്മാശ്ലീഹാ! നിൻ സ്മരണ\nവാനൂഴികളിൽ നിലനിൽപ്പൂ\nനിൻസ്മരണയെ ബഹുമാനിപ്പോർ\nനേടും തുണ നിൻ പ്രാർത്ഥനയാൽ."
    },
    {
        "type": "subheading",
        "content": "അനുതാപം"
    },
    {
        "type": "song",
        "content": "മുട്ടുന്നു കരുണാനിധിയേ!\nയാചനയിൻ ധ്വനി നിൻവാതിൽ\nനിന്നാരാധകരർപ്പിക്കും\nയാചനയെ രോധിക്കരുതേ."
    },
    {
        "type": "song",
        "content": "കെൽപ്പില്ലാത്തതിനാൽ താങ്ങി-\nന്നാഹ്വാനം ചെയ്യുന്നീശാ!\nസത്തമനേ! ഇപ്രാർത്ഥന കേ-\nട്ടൻപാലുത്തരമേകണമേ."
    },
    {
        "type": "heading",
        "content": "പരേതർ"
    },
    {
        "type": "song",
        "content": "നാഥാ! സ്നാനത്തിൻ നീരാൽ\nനിന്നെയണിഞ്ഞോരാം മൃതരെ\nനിൻ രാജ്യേ വലമാംകൈയ്യാൽ\nമഹിമാംബരമണിയിക്കേണം."
    },
    {
        "type": "song",
        "content": "ഇന്നാളോർമ്മ കഴിച്ചോരാം\nമൃതരായോരുടെ നാമങ്ങൾ\nചേർത്തീടണമേ നാഥാ! നിൻ\nരാജ ജീവഗ്രന്ഥത്തിൽ."
    },
    {
        "type": "heading",
        "content": "കുക്കിലിയോൻ"
    },
    {
        "type": "prose",
        "content": "മക്കളിലപ്പൻ കൃപചെയ്‌തുപോലെ.....ഹാ പുല്ലിനുതുല്ല്യം നരനുടെ ....... ഹാ"
    },
    {
        "type": "subtext",
        "content": "ബാറെക്മോർ-ശുബഹൊ-മെനഓലം....."
    },
    {
        "type": "heading",
        "content": "എക്ക്ബൊ"
    },
    {
        "type": "subheading",
        "content": "(റാമ്മേ ദ്നൂഹോമോ)"
    },
    {
        "type": "song",
        "content": "പുനരുത്ഥാനത്തി-ന്നിടിനാദം പാതാളത്തിൽ\nപൊങ്ങും മൃതി കിടിലം കൊള്ളും,\nനവ്യത നേടും-ഗാത്രങ്ങൾ-മൃതരായോർക്കൻ\nപുടയോനേ!-നവ്യത നൽകണമേ."
    },
    {
        "type": "subtext",
        "content": "സ്തൗമെൻകാലോസ് കുറിയേ......"
    },
    {
        "type": "heading",
        "content": "കോലൊ"
    },
    {
        "type": "subheading",
        "content": "(തൈഹുൻ ഒൽമ്മെ)"
    },
    {
        "type": "song",
        "content": "അർപ്പിച്ചബ്രഹാം ധൂപം-\nകാഴ്ചകളർപ്പിച്ചാൻ നോഹ\nധൂപമണച്ചോരീദാസർ-\nക്കാശ്വാസം നൽകീടണമേ."
    },
    {
        "type": "subtext",
        "content": "ബാറെക്മോർ-ശുബഹൊ…."
    },
    {
        "type": "song",
        "content": "വിത്തുകൾപോൽ മണ്ണിലമർന്ന-\nമൃതരോടാർദ്രത തോന്നണമേ\nഖേദിച്ചോർ മോദിപ്പാൻ നിൻ-\nപതിവതു പോലുയിരേകേണം."
    },
    {
        "type": "subtext",
        "content": "മൊറിയൊ......"
    },
    {
        "type": "heading",
        "content": "ബോവൂസൊ"
    },
    {
        "type": "subheading",
        "content": "(മാർ യാക്കോബിന്റെ)"
    },
    {
        "type": "song",
        "content": "ദൈവാത്മജനേ! ശാശ്വതരാജ്യത്താശ്വാസം നിൻ\nദാസർക്കേകുക ധാർമ്മികസിദ്ധൻമാരോടൊപ്പം."
    },
    {
        "type": "song",
        "content": "കൂട്ടം കൂട്ടം വംശം വംശം വന്നീടുന്നു\nപെട്ടെന്നീലോകത്തിൽനിന്നും പൊയ്പ്പോകുന്നു\nകണ്ടാലും വൻപാലത്തിങ്കൽ പന്തിക്കെത്തി\nപിമ്പിൽ നിൽപ്പോരുന്തിത്തള്ളും മുമ്പൻമാരെ."
    },
    {
        "type": "song",
        "content": "ജീവിക്കുമ്പോൾ ദൈവത്തെപ്പോൽ കൽപ്പിക്കുന്നു\nജീവാന്ത്യത്തിൽ മൃഗമെന്നോണം മാഞ്ഞീടുന്നു\nമുന്നം നാളിൽ കർത്താക്കൻമാർ രാജാക്കന്മാർ\nഇന്നൽപ്പൻമാർ സ്ഥാനഭ്രഷ്ടർ മൃത്യുഗ്രസ്തർ."
    },
    {
        "type": "song",
        "content": "മ്ശിഹാ! മൃത്യുക്കാസാ നീങ്ങാൻ പ്രാർത്ഥിച്ചോനേ!\nരണ്ടാം മൃത്യുക്കാസാ ഞങ്ങൾക്കേകീടല്ലേ."
    },
    {
        "type": "prose",
        "content": "ഞങ്ങളുടെ കർത്താവായ യേശുമിശിഹാ! / നിന്റെ കരുണയുടെ വാതിൽ ഞങ്ങളുടെ നേരെ നീ അടയ്ക്കരുതേ / കർത്താവേ! ഞങ്ങൾ പാപികളാകുന്നു /  എന്നു ഞങ്ങൾ ഏറ്റു പറയുന്നു / ഞങ്ങളോട് കരുണയുണ്ടാകണമെ."
    },
    {
        "type": "prose",
        "content": "/tകർത്താവേ! നിന്റെ മരണത്താൽ / ഞങ്ങളുടെ മരണം മായിക്കപ്പെടുവാനായിട്ട് / നിൻ്റെ സ്നേഹം നിൻ്റെ സ്ഥാനത്തുനിന്ന് ഞങ്ങളുടെ അടുക്കലേക്ക് നിന്നെ ഇറക്കിക്കൊണ്ടു വന്നു / ഞങ്ങളോട് കരുണയുണ്ടാകണമേ."
    },
    {
        "type": "link-collapsible",
        "file": "commonPrayers/kauma.json"
    }
]