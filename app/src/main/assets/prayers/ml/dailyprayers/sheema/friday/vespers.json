[
    {
        "type": "title",
        "content": "വെള്ളി സന്ധ്യ"
    },
    {
        "type": "link-collapsible",
        "file": "commonprayers/doxology.json"
    },
    {
        "type": "heading",
        "content": "പ്രാരംഭപ്രാർത്ഥന"
    },
    {
        "type": "prose",
        "content": "പട്ടക്കാരൻ :- ശുബഹോലാ...."
    },
    {
        "type": "prose",
        "content": "ജനം :- ബലഹീനരും പാപികളുമായ......."
    },
    {
        "type": "prose",
        "content": "ദൈവമായ കർത്താവേ! പകൽ സമയത്തെ അദ്ധ്വാനങ്ങ ളിൽ നിന്ന് ഞങ്ങളുടെ ശരീരം വിരമിക്കുകയും, ലൗകികചിന്തകളിൽനിന്ന് ഞങ്ങളുടെ മനസ്സ് പിൻവാങ്ങുകയും ചെയ്തുകൊണ്ട് ഈ സന്ധ്യാസമയത്ത് ശാന്തമായി തിരുസന്നിധിയിൽ നിലകൊ ണ്ട്. നിത്യസ്തുതികളും തുടർച്ചയായ സ്തോത്രങ്ങളും നിനക്കർപ്പി ക്കുവാനും ഞങ്ങളുടെ ജീവനെ സംരക്ഷിച്ച് നയിക്കുന്നവനും ഞങ്ങളുടെ ആത്‌മാക്കളുടെ സഹായിയും രക്ഷിതാവുമായ നിൻ്റെ കൃപയ്ക്ക് സ്തുതി പാടുവാനും ഞങ്ങളെ യോഗ്യരാക്കണമേ. ഞങ്ങൾ നിനക്ക് സ്തുതിയും സോത്രവും കരേറ്റുന്നു. ഹോശോ..."
    },
    {
        "type": "prose",
        "content": "/tആമ്മീൻ"
    },
    {
        "type": "link-collapsible",
        "file": "psalms/psalm140141118116.json"
    },
    {
        "type": "heading",
        "content": "എക്ക്ബൊ"
    },
    {
        "type": "subheading",
        "content": "(ഹൗദത്ത് ഇൻ)"
    },
    {
        "type": "song",
        "content": "അഖിലാണ്ഡത്തെ വഹിപ്പോനെ\nഹന്ത വഹിച്ചു കുരിശുമരം\nപ്രാണപ്രദനാം പ്രാണമയൻ\nതനിയെ രുചിച്ചു മരണത്തെ\nഅതിരിൻ പിടികളിലമരാത്തോൻ\nസൃഷ്ടി-ക്കൊക്കെയുമളവറ്റോൻ\nകബറിലമർന്നു പരേതപുരേ\nമരുവീ ലോകമഹാവീരൻ."
    },
    {
        "type": "subtext",
        "content": "സ്തൗമെൻകാലോസ് കുറിയേ…"
    },
    {
        "type": "heading",
        "content": "കോലൊ"
    },
    {
        "type": "subheading",
        "content": "(ബ്‌സൂൽത്തൊമറിയം)"
    },
    {
        "type": "song",
        "content": "നിൻ പ്രാർത്ഥന ഞങ്ങൾക്കഭയം\nക‌ന്യേ! ധന്യേ! തലമുറകൾ തൻ സംവരണത്താൽ\nഈശനു മാതാവായോളേ!\nമറിയാമേ! നിൻ തനയനു ഞങ്ങളൊ ടലിവുണ്ടാകാൻ\nഅനവരതം പ്രാർത്ഥിക്കണമേ."
    },
    {
        "type": "subtext",
        "content": "ബാറെക്മോർ-ശൂബഹൊ...മെനഓലം"
    },
    {
        "type": "song",
        "content": "ക്നൂമാ മൂന്നൊടു നാമം മൂന്നായ്-സംസ്ഥിതിചെയ്യും\nസത്യൈകേശ ത്രിത്വമതാം\nതാതന്നായ് സ്തുതി തനയനുനതിയും റൂഹ്ദിശായ്ക്ക്\nസ്തോത്രവുമുണ്ടായിടട്ടെ."
    },
    {
        "type": "subheading",
        "content": "ദൈവമാതാവ്"
    },
    {
        "type": "song",
        "content": "ചൊന്നാൾ മറിയാം മന്നന്മാരുടെ മന്നൻതന്നെ\nപെറ്റതിനാൽ ഞാൻ ഭാഗ്യവതി\nതന്നാംഗ്യത്താൽ സീമകളുൾപ്പടെ ഭൂമിയെ മുഴുവൻ\nവാഴുന്നോനെപ്പാലിച്ചേൻ."
    },
    {
        "type": "song",
        "content": "വാ‌ഴ്വേറും കന്യകമറിയാമിന്നോർമ്മ ദിനത്തിൽ\nസാമോദം ദൃഷ്ടികളെല്ലാം\nസ്വീകൃതയാക്കിത്തൽസ്മൃതിയെ ബഹുമാനിച്ചോനാം\nഉടയോനെക്കീർത്തിക്കുന്നു."
    },
    {
        "type": "subheading",
        "content": "പരിശുദ്ധന്മാർ"
    },
    {
        "type": "song",
        "content": "ഭാഗ്യം നിബിയർക്കും ശ്ലീഹർക്കും സഹദേൻമാർക്കും\nപുനരുത്ഥാനമഹാദിവസേ\nകേൾക്കും താതനെ മകനെക്കാണും പാവന റൂഹാ\nമകുടം മൌലിയിലണിയിക്കും."
    },
    {
        "type": "song",
        "content": "സഹദേരോതി പീഡകരൊടുപേടിക്കില്ലേതും\nഞങ്ങളഹൊ തീവാളുകളിൽ\nഈ മെയ് നാശം പൂണ്ടെന്നാലും ജീവനൊടാത്മം\nപാടും സ്തുതിയും സ്തോത്രമതും."
    },
    {
        "type": "subheading",
        "content": "അനുതാപം"
    },
    {
        "type": "song",
        "content": "നാഥാ! നിന്നെക്കനകത്തെക്കാൾ രത്നത്തേക്കാൾ\nസ്നേഹിച്ചോൻ ധന്യൻ തന്നെ\nഉണ്ടായീടും ബഹുമാനമവന്നിഹ ലോകത്തിൽ\nമേലിൽ ശാശ്വത ജീവിതവും."
    },
    {
        "type": "song",
        "content": "നാഥൻ ചൊന്നാൻ പാപിനിയോടായ് പോവുക നാരീ\nനിൻ പാപം മോചനമാർന്നൂ\nഏവൻഗേലിസ്ഥൻമാരൊപ്പം സുവിശേഷത്തിൽ\nനിൻ വൃത്താന്തവുമെഴുതും ഞാൻ."
    },
    {
        "type": "subheading",
        "content": "പരേതർ"
    },
    {
        "type": "song",
        "content": "ആശ്വാസം നൽകേണം നാഥാ നിൻ ദാസന്മാർ\nക്കഴിവില്ലാത്തൊരു രാജ്യത്തിൽ\nമേലുറിശിലേം പുരിയിൽ ജീവഗ്രന്ഥത്തിൽ നീ\nഅവരുടെ പേരുകളെഴുതണമെ."
    },
    {
        "type": "subtext",
        "content": "മൊറിയൊ...."
    },
    {
        "type": "heading",
        "content": "കോലൊ"
    },
    {
        "type": "subheading",
        "content": "(ബാറുബ്ത്തൊബീശീസ്)"
    },
    {
        "type": "song",
        "content": "സൃഷ്ടിച്ചെൻമേൽ നിൻ കൈവച്ചു\nആദിയിലാദത്തെ-ദൈവം വെള്ളിദിനേ\nമണ്ണാലുളവാക്കി-കൽപ്പിച്ചേകുകയായ്\nജീവാശ്വാസമതും-സ്തോത്രം പാടീടുവാൻ\nഹാ......ഉഹാ........ വാക്കിൻ വൈഭവവും."
    },
    {
        "type": "subtext",
        "content": "ബാറെക്മോർ-ശുബഹൊ-മെനഓലം..."
    },
    {
        "type": "song",
        "content": "സ്വർഗ്ഗത്തിന്നെത്തി ശാപത്തിൽ നിന്നും\nകുരിശാൽ രക്ഷിച്ചോൻ സ്ലീബാവന്ദനയെ\nപരിശീലിപ്പിച്ചോൻ ബലവാൻ സംസ്കൃത്യൻ\nഹാ.....ഉഹാ......അവനെ വന്ദിക്കാം."
    },
    {
        "type": "subheading",
        "content": "ദൈവമാതാവ്"
    },
    {
        "type": "song",
        "content": "നീതിപ്രിയ പുത്രി ദൈവപ്രസവിത്രി\nകൃപ നീയാർജ്ജിച്ചിട്ടുടയോനെയേന്തി\nനീ സൗഭാഗ്യവതി നിന്നോർമ്മയ്ക്കെങ്ങും\nഹാ....ഉഹാ....... പരനുന്നതിയേകി."
    },
    {
        "type": "song",
        "content": "മറിയാമേലിശ്ബാ ലക്ഷ്യ പാഞ്ഞെത്തിയ\nവിസ്മ‌യ നൗകങ്ങൾ വാഗ്‌മിയെ യേലിശ്ബാ\nമറിയം രക്ഷകനെ പ്പെറ്റാരാലംബം\nഹാ.....ഉഹാ......തൽപ്രാർത്ഥനയെന്നും."
    },
    {
        "type": "subheading",
        "content": "പരിശുദ്ധന്മാർ"
    },
    {
        "type": "song",
        "content": "ഭാഗ്യം നിബിയർക്കും-ഭാഗ്യം ശ്ലീഹർക്കും\nഭാഗ്യം സഹദേർക്കും-ഉടയവനുടെ വഴിയിൽ\nമലിനത തീണ്ടാതെ യാനം ചെയ്‌‌വോർക്കും\nഹാ......ഉഹാ...... മൊഴി കാക്കുന്നോർക്കും."
    },
    {
        "type": "song",
        "content": "സഹദേരേ! ഞങ്ങൾ-ക്കാകൃപയാചിപ്പിൻ\nപ്രാർത്ഥിപ്പിൻ ഞങ്ങൾ-സംരക്ഷിതരാവാൻ\nസാത്താൻ വീഴട്ടെ-നിങ്ങടെ മാദ്ധ്യസ്ഥം\nഹാ......ഉഹാ........ ഞങ്ങൾക്കാലംബം."
    },
    {
        "type": "subheading",
        "content": "ഏകപരിശുദ്ധൻ"
    },
    {
        "type": "song",
        "content": "രോധിച്ചാൻ യോശ്വാ വാനവിതാനത്തിൽ\nചന്ദ്രാർക്കന്മാരെ മാർത്തോമ്മാ ശ്ലീഹാ\nതൽപ്രിയരെന്നിവർ തൻ പ്രാർത്ഥനയാൽ നാഥാ\nഹാ......ഉഹാ.....രോധിക്കുക ശിക്ഷ."
    },
    {
        "type": "subheading",
        "content": "വെള്ളിയാഴ്‌ച"
    },
    {
        "type": "song",
        "content": "കനി ഭക്ഷിച്ചാദം മനസാ മൃതിയാർന്നു\nപകരം സൃഷ്ടിപതി വെള്ളിയതാം നാളിൽ\nസ്ലീബാതരുവിന്മേൽ കൈകൾ വിരിച്ചേകി\nഹാ....ഉഹാ..... അവനായവകാശം."
    },
    {
        "type": "subheading",
        "content": "അനുതാപം"
    },
    {
        "type": "song",
        "content": "എൻതപനം നാളേയ്‌ക്കെന്നോരോ ദിനവും\nഞാൻ തീർപ്പുണ്ടാക്കും കാലം പോകുന്നു\nപിഴ നിലനിൽക്കുന്നു കൃപചെയ്യുക നാഥാ\nഹാലേ........ഉഹാ......ശരണം നിൻ കൃപതാൻ."
    },
    {
        "type": "song",
        "content": "ഉലകിതിലുടനീളം കൃപ വർഷിക്കണമെ\nനാഥാ അരചന്മാർ പള്ളികളാചാര്യർ\nക്കേകീടണമെ നിൻ ശമവും ശാന്തിയതും\nഹാ......ഉഹാ.....മോചനമെങ്ങൾക്കും."
    },
    {
        "type": "subheading",
        "content": "പരേതർ"
    },
    {
        "type": "song",
        "content": "നിൻ തിരുമെയ് ഭക്ഷിച്ചുയിരേലും രക്തം\nപാനം ചെയ്ത മൃതർ പിത്യവരമാർന്നോരേ\nരാജ്യവുമഴിവറ്റോരുയിരും നേടീടുവിൻ\nഹാ....ഉഹാ.....ഏവം കേൾക്കണമേ."
    },
    {
        "type": "heading",
        "content": "കുക്കിലിയോൻ"
    },
    {
        "type": "subheading",
        "content": "(മേത്തുലോസൊക്ക്)"
    },
    {
        "type": "song",
        "content": "നിന്നെപ്രതി വധമേറ്റുനിത്യം ഞങ്ങൾ ഹാ......ഉഹാ....\nഞങ്ങളെയെണ്ണിയറുക്കാൻ നിർത്തിയൊരാട്ടിൻ കുട്ടികൾ പോൽ\nനിൻ്റെ മുഖം പിൻമാറ്റരുതേ ഹാ.....ഉഹാ.....\nവിസ്‌മൃതമാകരുതേ ഞങ്ങളുടെ ദീനതയും യാതനയും."
    },
    {
        "type": "subtext",
        "content": "ബാറെക്മോർ-ശുബഹൊ-മെനഓലം......"
    },
    {
        "type": "heading",
        "content": "എക്ക്‌ബോ"
    },
    {
        "type": "subheading",
        "content": "(ഓ സൊഹദെ)"
    },
    {
        "type": "song",
        "content": "വിമലന്മാർ സഹദേ\nദുഷ്ടവിധീശൻമാരീന്നും-കഷ്ടപ്പാടുകളേറ്റോരേ!\nപ്രതിദാനം സംരക്ഷിതമാ-ണക്ഷയഭാസുരഗേഹത്തിൽ\nഞങ്ങൾക്കെന്നും- നിങ്ങടെ പ്രാർത്ഥന സങ്കേതം."
    },
    {
        "type": "subtext",
        "content": "സ്തൗമെൻകാലോസ് കുറിയേ....."
    },
    {
        "type": "heading",
        "content": "കോലൊ"
    },
    {
        "type": "subheading",
        "content": "(സൊഹദൗ ആത്തൂൻ)"
    },
    {
        "type": "song",
        "content": "ഏകതനൂജൻ തൻ സഹദേരേ!\nഉന്നത താത-പ്രഥമസുത പ്രിയരേ!\nതൻ സ്നേഹത്താലേറ്റു നിങ്ങൾ\nവധമവനായി-യാതന കൈക്കൊണ്ടു-\nനാഥൻ മൂലം-ബലിയായർപ്പിതരാം നിങ്ങൾ-\nക്കോർമ്മയെ-യേറ്റിയവൻ ധന്യൻ."
    },
    {
        "type": "subtext",
        "content": "ബാറെക്മോർ-ശുബഹൊ…"
    },
    {
        "type": "song",
        "content": "എക്കാലത്തും നിൻ പ്രീതിയെഴും\nനീതിപരൻമാരുള്ളതിനാൽ സ്തുതിതേ\nനോഹബ്രാഹാമിസഹാക്ക് യാക്കോബ്\nമോശയോടേല്യാ-എന്നിവർ മുമ്പുണ്ടായ്\nആ രക്തത്താൽ-ഇന്നങ്ങയൊടർത്ഥിക്കട്ടെ\nധന്യൻമാരാം-സഹദേന്മാർ."
    },
    {
        "type": "subtext",
        "content": "മൊറി ........."
    },
    {
        "type": "heading",
        "content": "ബോവൂസൊ"
    },
    {
        "type": "subheading",
        "content": "(മാർ യാക്കോബിന്റെ)"
    },
    {
        "type": "song",
        "content": "മാതൃവിശുദ്ധ സ്മൃതിസംബന്ധം നൽകുക നാഥാ!\nതൽപ്രാർത്ഥനയാൽ പുണ്യമിവർക്കും മൃതരായോർക്കും."
    },
    {
        "type": "song",
        "content": "ദൈവസുതൻ തൻ മാതാവായി ധന്യതയാർന്നോൾ\nകന്യകമറിയാം തന്നോർമ്മദിനം കാമ്യം യോഗ്യം\nവിശ്വാസത്തോടപ്പെരുന്നാൾ കൊണ്ടാടുന്നോരെ\nതൽപ്രാർത്ഥനയാൽ ശിക്ഷകൾ നീക്കിക്കാക്കും നാഥൻ."
    },
    {
        "type": "song",
        "content": "നമ്മുടെ നാഥൻ പാതാളത്തിൽ പാർക്കുക മൂലം\nവാങ്ങിപ്പോയോർ നേടിയ ഭാഗ്യം കാമ്യം യോഗ്യം\nകല്ലറയിന്നും മൃതരെ വരുവിൻ മൃതിഹതമായി\nനാശത്തിന്നും വിടുവിച്ചോനെ വാഴ്ത്തിപ്പാടിൻ."
    },
    {
        "type": "song",
        "content": "ഭാഗ്യവതിക്കും സിദ്ധർക്കും മൃതരാം ഭക്തർക്കും\nസ്മൃതിയുയരത്തിലുമീ സഭയിലുമുണ്ടായീടട്ടെ."
    },
    {
        "type": "prose",
        "content": "ഞങ്ങളുടെ കർത്താവായ യേശുമിശിഹാ! / നിന്റെ കരുണയുടെ വാതിൽ ഞങ്ങളുടെ നേരെ നീ അടയ്ക്കരുതേ / കർത്താവേ! ഞങ്ങൾ പാപികളാകുന്നു /  എന്നു ഞങ്ങൾ ഏറ്റു പറയുന്നു / ഞങ്ങളോട് കരുണയുണ്ടാകണമെ."
    },
    {
        "type": "prose",
        "content": "കർത്താവേ! നിന്റെ മരണത്താൽ / ഞങ്ങളുടെ മരണം മായിക്കപ്പെടുവാനായിട്ട് / നിൻ്റെ സ്നേഹം നിൻ്റെ സ്ഥാനത്തുനിന്ന് ഞങ്ങളുടെ അടുക്കലേക്ക് നിന്നെ ഇറക്കിക്കൊണ്ടു വന്നു / ഞങ്ങളോട് കരുണയുണ്ടാകണമേ."
    },
    {
        "type": "link-collapsible",
        "file": "commonprayers/kauma.json"
    }
]