[
    {
        "type": "heading",
        "content": "അപേക്ഷ"
    },
    {
        "type": "prose",
        "content": "/tമഹോന്നതൻ്റെ മറവിലിരിക്കുന്നവനായ കർത്താവേ! നിൻ്റെ അനുഗ്രഹത്തിൻ്റെ ചിറകുകളുടെ നിഴലിൻ കീഴിൽ ഞങ്ങളെ മറച്ച് ഞങ്ങളുടെമേൽ അനുഗ്രഹം ചെയ്യണമേ."
    },
    {
        "type": "prose",
        "content": "/tസകലവും കേൾക്കുന്നവനേ! നിൻ്റെ അനുഗ്രഹത്താൽ നിൻ്റെ അടിയാരുടെ അപേക്ഷ കേൾക്കണമേ."
    },
    {
        "type": "prose",
        "content": "/tമഹത്ത്വമുള്ള രാജാവും ഞങ്ങളുടെ രക്ഷകനുമായ മശിഹാ! നിരപ്പു നിറഞ്ഞിരിക്കുന്ന സന്ധ്യയും പുണ്യമുള്ള രാവും ഞങ്ങൾക്കു തരണമേ."
    },
    {
        "type": "prose",
        "content": "/tഞങ്ങളുടെ കണ്ണുകൾ നിങ്കലേക്കു നോക്കിക്കൊണ്ടിരിക്കുന്നു. ഞങ്ങളുടെ കടങ്ങളും പാപങ്ങളും പരിഹരിച്ച് ഇഹപരമായ രണ്ടു ലോകങ്ങളിലും ഞങ്ങളോട് കരുണ ചെയ്യണമേ."
    },
    {
        "type": "prose",
        "content": "/tകർത്താവേ! നിൻ്റെ അനുഗ്രഹങ്ങൾ ഞങ്ങളെ മറച്ച് നിൻ്റെ കൃപ ഞങ്ങളുടെ മുഖങ്ങളിൽ നിൽക്കണമേ; നിന്റെ സ്ലീബാ ദുഷ്ട‌നിൽ നിന്നും അവൻ്റെ സൈന്യങ്ങളിൽ നിന്നും ഞങ്ങളെ കാത്തുകൊള്ളണമേ."
    },
    {
        "type": "prose",
        "content": "/tഞങ്ങൾ ജീവനോടിരിക്കുന്ന നാളുകൾ ഒക്കെയും നിൻ്റെ വലതുകൈ ഞങ്ങളുടെമേൽ ആവസിപ്പിക്കണമേ. നിൻ്റെ നിരപ്പ് ഞങ്ങളുടെ ഇടയിൽ വാഴുമാറാകണമേ. നിന്നോടപേക്ഷിക്കുന്ന ആത്മാക്കൾക്ക് ശരണവും രക്ഷയും ഉണ്ടാക്കണമേ."
    },
    {
        "type": "prose",
        "content": "/tനിന്നെ പ്രസവിച്ച മറിയാമിൻ്റെയും, നിന്റെ സകല പരിശുദ്ധന്മാരുടെയും പ്രാർത്ഥനയാൽ, ദൈവമേ! ഞങ്ങളുടെ കടങ്ങൾക്കു പരിഹാരമുണ്ടാക്കി, ഞങ്ങളുടെ മേൽ അനുഗ്രഹം ചെയ്യണമേ."
    }
]