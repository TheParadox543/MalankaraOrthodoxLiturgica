[
    {
        "type": "heading",
        "content": "കൗമാ"
    },
    {
        "type": "prose",
        "content": "+ പിതാവും, പുത്രനും പരിശുദ്ധ റൂഹായുമായ സത്യേകദൈവത്തിൻ്റെ തിരുനാമത്തിൽ തനിക്കു സ്‌തുതി."
    },
    {
        "type": "prose",
        "content": "ആദിമുതൽ എന്നന്നേക്കും തന്നെ. ആമ്മീൻ."
    },
    {
        "type": "prose",
        "content": "ആകാശവും ഭൂമിയും തൻ്റെ സ്‌തുതികളാൽ നിറഞ്ഞിരിക്കുന്ന ബലവാനായ ദൈവംതമ്പുരാൻ പരിശുദ്ധൻ പരിശുദ്ധൻ പരിശുദ്ധൻ. + ഉയരങ്ങളിൽ സ്‌തുതി."
    },
    {
        "type": "prose",
        "content": "ദൈവമായ കർത്താവിൻ്റെ തിരുനാമത്തിൽ വന്നവനും വരുന്നവനുമായവൻ വാഴ്ത്തപ്പെട്ടവനാകുന്നു. ഉയരങ്ങളിൽ സ്‌തുതി. +"
    },
    {
        "type": "subheading",
        "content": "ദൈവമേ! / നീ പരിശുദ്ധനാകുന്നു."
    },
    {
        "type": "subheading",
        "content": "ബലവാനേ! / നീ പരിശുദ്ധനാകുന്നു."
    },
    {
        "type": "subheading",
        "content": "മരണമില്ലാത്തവനേ! / നീ പരിശുദ്ധനാകുന്നു."
    },
    {
        "type": "subheading",
        "content": "ഞങ്ങൾക്കുവേണ്ടി കുരിശിക്കപ്പെട്ടവനേ!"
    },
    {
        "type": "subheading",
        "content": "ഞങ്ങളോട് കരുണയുണ്ടാകണമേ. +"
    },
    {
        "type": "subheading",
        "content": "(മൂന്ന് പ്രാവശ്യം)"
    },
    {
        "type": "prose",
        "content": "ഞങ്ങളുടെ കർത്താവേ! / ഞങ്ങളോടു കരുണചെയ്യണമെ / ഞങ്ങളുടെ കർത്താവേ! / ക്യപയുണ്ടായി ഞങ്ങളോടു കരുണചെയ്യണമെ / ഞങ്ങളുടെ കർത്താവേ, / ഞങ്ങളുടെ ശുശ്രൂഷയും പ്രാർത്ഥനകളും കൈക്കൊണ്ട് / ഞങ്ങളോട് കരുണചെയ്യണമെ."
    },
    {
        "type": "prose",
        "content": "ദൈവമേ! നിനക്കു സ്തുതി / സ്രഷ്ടാവേ! നിനക്കു സ്തുതി / പാപികളായ നിൻ്റെ അടിയാരോട് / കരുണചെയ്യുന്ന മിശിഹാ രാജാവേ / നിനക്കു സ്തുതി. ബാറെക്മോർ."
    },
    {
        "type": "prose",
        "content": "സ്വർഗ്ഗസ്ഥനായ ഞങ്ങളുടെ പിതാവേ! / നിൻ്റെ തിരുനാമം പരിശുദ്ധമാക്കപ്പെടണമെ. / നിൻ്റെ രാജ്യം വരണമെ. / തിരുവിഷ്ടം സ്വർഗ്ഗത്തിലെപ്പോലെ ഭൂമിയിലും ആകണമെ. / ഞങ്ങൾക്ക് ആവശ്യമായ അപ്പം ഇന്നു ഞങ്ങൾക്കു തരണമെ. / ഞങ്ങളുടെ കടക്കാരോടു ഞങ്ങൾ ക്ഷമിച്ചതുപോലെ / ഞങ്ങളുടെ കടങ്ങളും പാപങ്ങളും ഞങ്ങളോടു ക്ഷമിക്കണമെ. / പരീക്ഷയിലേക്കു ഞങ്ങളെ പ്രവേശിപ്പിക്കരുതേ. / പിന്നെയോ ദുഷ്ടനിൽനിന്ന് ഞങ്ങളെ രക്ഷിച്ചുകൊള്ളണമെ. / എന്തെന്നാൽ രാജ്യവും / ശക്തിയും/ മഹത്വവും / എന്നേയ്ക്കും നിനക്കുള്ളതാകുന്നു. ആമ്മീൻ."
    },
    {
        "type": "prose",
        "content": "കൃപ നിറഞ്ഞ മറിയമേ! നിനക്കു സമാധാനം / ഞങ്ങളുടെ കർത്താവു നിന്നോടുകൂടെ, / നീ സ്ത്രീകളിൽ വാഴ്ത്തപ്പെട്ടവളാകുന്നു. / നിൻ്റെ ഉദരഫലമായ / ഞങ്ങളുടെ കർത്താവേശുമിശിഹാ വാഴ്ത്തപ്പെട്ടവനാകുന്നു. / ദൈവമാതാവായ വിശുദ്ധ കന്യകമർത്തമറിയമേ! / തമ്പുരാൻ്റെ അമ്മേ / പാപികളായ ഞങ്ങൾക്കു വേണ്ടി ഇപ്പോഴും എപ്പോഴും / ഞങ്ങളുടെ മരണസമയത്തും / ദൈവം തമ്പുരാനോട് അപേക്ഷിച്ചുകൊള്ളണമേ. ആമ്മീൻ."
    }
]