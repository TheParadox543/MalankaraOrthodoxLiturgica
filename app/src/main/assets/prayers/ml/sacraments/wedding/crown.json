[
    {
        "type": "title",
        "content": "crown"
    },
    {
        "type": "title",
        "content": "രണ്ടാം ശുശ്രൂഷ"
    },
    {
        "type": "heading",
        "content": "കിരീടം വാഴ്വിന്റെ ക്രമം"
    },
    {
        "type": "prose",
        "content": "പട്ടക്കാരൻ : ശുബഹോലാബോ…\\n/t(പിതാവിനും പുത്രനും പരിശുദ്ധ റൂഹായ്ക്കും സ്തുതി.)"
    },
    {
        "type": "prose",
        "content": "ജനം : ബലഹീനരും പാപികളുമായ ഞങ്ങളുടെ മേൽ / അനുഗ്രഹങ്ങളും കരുണയും / രണ്ടു ലോകങ്ങളിലും / എന്നുമെന്നേക്കും ചൊരിയപ്പെടുമാറാകണമേ. / ആമ്മീൻ."
    },
    {
        "type": "prose",
        "content": "പട്ടക്കാരൻ : ദൈവമായ കർത്താവേ! അനശ്വരമായ വിരുന്നിനും അഴിവില്ലാത്ത മണവറയ്ക്കും ഞങ്ങളെ യോഗ്യരാക്കേണമേ. ആ വിരുന്നിലേക്ക് ക്ഷണിക്കപ്പെട്ടിരിക്കുന്ന അതിഥികളോടുകൂടെ നിന്റെ നിത്യമായ സന്തോഷങ്ങളിലേക്ക് ഞങ്ങളേയും ക്ഷണിക്കേണമേ. അവരുടെ കൂട്ടത്തിലും ഇടയിലും നിന്നുകൊണ്ട് ഞങ്ങൾ നിനക്കും നിന്റെ പിതാവിനും പരിശുദ്ധ റൂഹായ്ക്കും സ്തുതിയും സ്തോത്രവും കരേറ്റുമാറാകണമേ. ഹോശോ..."
    },
    {
        "type": "prose",
        "content": "ജനം : ആമ്മീൻ"
    },
    {
        "type": "subheading",
        "content": "(എനിയോനോ- ആലഹൊ ദ് ബാറെക്ക്)"
    },
    {
        "type": "song",
        "content": "ആദിമനീതിജ്ഞരെ വാഴ്ത്തിയ ദൈവം തൻ ബഹുകൃപയാൽ\nഈ ദാസരെ വാഴ്ത്ത - + ട്ടെ ദേവാ ദയ ചെയ്‌തീടണമേ\nഹവ്വായോടാദാ - മിനെ വാഴ്ത്തിയ ദൈവം തൻ ബഹുകൃപയാൽ\nഈ ദാസരെ വാഴ്ത്ത - + ട്ടെ ദേവാ ദയ ചെയ്‌തീടണമേ\nസാറായോടബറാമിനെ വാഴ്ത്തിയ ദൈവം തൻ ബഹുകൃപയാൽ\nഈ ദാസരെ വാഴ്ത്ത - + ട്ടെ ദേവാ ദയ ചെയ്‌തീടണമേ\nറഫ്ക്കയോടിസഹാക്കിനെ വാഴ്ത്തിയ ദൈവം തൻ ബഹുകൃപയാൽ\nഈ ദാസരെ വാഴ്ത്ത - + ട്ടെ ദേവാ ദയ ചെയ്‌തീടണമേ\nറാഹേലോടു യാക്കോ-ബിനെ വാഴ്ത്തിയ ദൈവം തൻ ബഹുകൃപയാൽ\nഈ ദാസരെ വാഴ്ത്ത - + ട്ടെ ദേവാ ദയ ചെയ്‌തീടണമേ"
    },
    {
        "type": "subtext",
        "content": "ബാറെക്മോർ. ശുബഹോ... മെനഓലം..."
    },
    {
        "type": "song",
        "content": "മെസനിൽ യൗസേ-പ്പിനെ വാഴ്ത്തിയ ദൈവം തൻ ബഹുകൃപയാൽ\nഈ ദാസരെ വാഴ്ത്ത - + ട്ടെ ദേവാ ദയ ചെയ്‌തീടണമേ"
    },
    {
        "type": "subtext",
        "content": "മൊറിയോ റാഹേം......."
    },
    {
        "type": "heading",
        "content": "പ്രാർത്ഥന"
    },
    {
        "type": "prose",
        "content": "പട്ടക്കാരൻ : കർത്താവേ പരസ്പരം ബന്ധിതരായിരിക്കുന്ന ഈ ദാസരെ നിന്റെ നൽവരങ്ങളുടെ ഐശ്വര്യത്താൽ ശ്രേഷ്ഠരാക്കുകയും നിന്റെ ദാനങ്ങളാൽ സന്തോഷിപ്പിക്കുകയും ചെയ്യണമേ. നിന്റെ ദിവ്യ കല്പനകളിൽ നിന്നുള്ള ആനന്ദംകൊണ്ട് ഇവരെ നിറയ്ക്കേണമേ. പിതാവും പുത്രനും പരിശുദ്ധ റൂഹായുമായുള്ളോവേ! സന്തോഷോല്ലാസങ്ങളോടുകൂടെ ഇവർ നിനക്കു സ്തുതി പാടുകയും തിരുസന്നിധിയിൽ ആഹ്ലാദിക്കുകയും ചെയ്യുമാറാകണമെ. ഹോശോ..."
    },
    {
        "type": "prose",
        "content": "ജനം: ആമ്മീൻ"
    },
    {
        "type": "heading",
        "content": "(കുക്കിലിയോൻ - ഏഴാം രാഗം)"
    },
    {
        "type": "song",
        "content": "മോദിക്കട്ടെ പരം നാഥാ ഹാലേലൂയ്യാ ഉ ഹാലേലൂയ്യാ\nനിൻ ശക്തിയിലും രക്ഷയിലും നൃപതി"
    },
    {
        "type": "song",
        "content": "നല്ലവരം നീ മുമ്പേറവനേകി ഹാലേലൂയ്യാ ഉ ഹാലേലൂയ്യാ\nമഹിമാവിൻ മുടിചൂടി തലയിൽ"
    },
    {
        "type": "subtext",
        "content": "ബാറെക്മോർ ശുബഹോ... മെനഓലം..."
    },
    {
        "type": "song",
        "content": "മണവറയെ മേൽ സ്വർഗ്ഗത്തിൽ\nസഭയെ നിൻ കാന്തൻ സ്ഥാപിച്ചാൻ\nവാഗ്ദത്തം പോൽ, സ്വർഗ്ഗമേവും\nശുൽത്തോനന്മാർ ഹൈലേയർക്കോ...\nസ്സിവരെക്കാൾ നിന്നെ മേലാക്കി."
    },
    {
        "type": "prose",
        "content": "ശുശ്രൂഷക്കാരൻ : സ്‌തൗമൻ കാലോസ്..."
    },
    {
        "type": "prose",
        "content": "ജനം : കുറിയേലായിസ്സോൻ."
    },
    {
        "type": "heading",
        "content": "പ്രുമിയോൻ"
    },
    {
        "type": "prose",
        "content": "പട്ടക്കാരൻ : നാം എല്ലാവരും പ്രാർത്ഥിച്ച് കർത്താവിനോട് അനുഗ്രഹങ്ങളും കരുണയും യാചിക്കണം."
    },
    {
        "type": "prose",
        "content": "ജനം : അനുഗ്രഹിക്കുന്നവനായ കർത്താവേ / ഞങ്ങളോട്കരുണ ചെയ്ത് / ഞങ്ങളെ സഹായിക്കണമെ."
    },
    {
        "type": "prose",
        "content": "പട്ടക്കാരൻ : സ്തുതിയും സ്തോത്രവും പ്രഭയും പുകഴ്‌ചയും ഇടവിടാതെ കരേറ്റുവാൻ ഞങ്ങളെ യോഗ്യരാക്കണമേ.\\n/tഉണ്ടായിരുന്നവനും ഇപ്പോഴുള്ളവനും എന്നെന്നേക്കും …അവിടുത്തെ ദാസരുടെ കിരീടങ്ങൾ ആശീർവദിക്കപ്പെടുന്ന ഈ സമയത്തും... ബ്കൂൽ ഹൂൻ..."
    },
    {
        "type": "prose",
        "content": "ജനം: ആമ്മീൻ"
    },
    {
        "type": "heading",
        "content": "സെദറാ"
    },
    {
        "type": "prose",
        "content": "പട്ടക്കാരൻ : സകല സ്വർഗ്ഗീയ സേനകളും … \\nനിനക്കും നിന്റെ പിതാവിനും പരിശുദ്ധ റൂഹായ്ക്കും സ്‌തുതിയും സ്തോത്രവും ഞങ്ങൾ കരേറ്റുന്നു. ഹോശോ..."
    },
    {
        "type": "prose",
        "content": "ജനം : ആമ്മീൻ"
    },
    {
        "type": "prose",
        "content": "പട്ടക്കാരൻ : ദൈവത്തിൽ നിന്ന്..."
    },
    {
        "type": "prose",
        "content": "ജനം : ആമ്മീൻ"
    },
    {
        "type": "heading",
        "content": "(കോലോ- കൂക്കോയോ)"
    },
    {
        "type": "song",
        "content": "സുന്ദരികളിലതി സുന്ദരി നീ ജാതികളിൽ - സൂനു\nനൃപതിശലോമോൻ വിമലസഭേ - നിന്നെലാളിപ്പൂ\n/tനിന്നധരങ്ങൾ മധുവർഷിക്കുന്നു\n/tവസനസുഗന്ധം - നീസാൻ കുസുമസമം\nസഭയെ സകലവിധം സുമുഖി - നീ കറ തീണ്ടാത്തോൾ\nസ്ലീബായെ വന്ദിപ്പതിനാൽ രാജാവാം മശിഹാ\nഹാലേലൂയ്യാ - കാക്കുന്നു നിന്നെ."
    },
    {
        "type": "subtext",
        "content": "ബാറെക്മോർ ശുബഹോ... ഹാലേലൂയ്യാ"
    },
    {
        "type": "song",
        "content": "സഭയോതുന്നെന്നെ മൂന്ന് - കോട്ടകൾ ചുറ്റുന്നു\nവഞ്ചകനാം ദുഷ്‌ടാത്മാവി - ങ്ങുള്ളിൽ പൂകിടാ\n/tബന്ധിച്ചവയാ - ണന്യോന്യം മൂന്നും\n/tകോട്ടകളിടയിൽ - സ്ഥലമില്ലിവ പാർത്താൽ\nതാത സുതാമല റൂഹായാം - ഏകത്വം ത്രീത്വം\nമഹിമയെഴും മണവാട്ടി സമം\nഹാലേലൂയ്യാ - ഉ - ഹാലേലൂയ്യാ."
    },
    {
        "type": "subtext",
        "content": "മൊറിയോ..."
    },
    {
        "type": "heading",
        "content": "എത്രോ"
    },
    {
        "type": "prose",
        "content": "പട്ടക്കാരൻ : കൊത്തിനെ പട്ടണത്തിൽ കല്യാണവിരുന്നിനായി … \\nഞങ്ങളും ഇവരും നിൻ്റെ വലതുഭാഗത്ത് നിന്നുകൊണ്ട് നിന്റെ കരുണയെ ദർശിക്കുകയും നിനക്കും നിന്റെ പിതാവിനും പരിശുദ്ധ റൂഹായ്ക്കും സ്തുതിയും സ്തോത്രവും കരേറ്റുകയും ചെയ്യുമാറാകണമേ. ഹോശോ..."
    },
    {
        "type": "prose",
        "content": "ജനം : ആമ്മീൻ."
    },
    {
        "type": "song",
        "content": "പൗലൊസു ശ്ലീഹാധന്യൻ ചൊൽ\nകേട്ടേൻ - ഇതേ - വം\nനിങ്ങളെ ഞങ്ങൾ അറിയിച്ചതിനെതിരായ്\nവേറൊരുവൻ വന്നറിയിച്ചാൽ\nവാനവനെങ്കിലുമാദൂതൻ\nതാനേൽക്കും സഭയിൻ ശാപം\nപലതരമുപദേശങ്ങളഹോ\nപാരിൽ മുളച്ചുപരക്കുന്നു\nദൈവത്തിന്നുപദേശം തൊ-\nട്ടവസാനിപ്പിപ്പോൻ ധന്യൻ"
    },
    {
        "type": "prose",
        "content": "ശുശ്രൂഷക്കാരൻ : പരിശുദ്ധനായ പൗലൊസു ശ്ലീഹാ എഫേസോസുകാർക്ക് എഴുതിയ ലേഖനത്തിൽ നിന്നും. ആഹായ് ബാറെക്മോർ."
    },
    {
        "type": "prose",
        "content": "ജനം : ശ്ലീഹായുടെ ഉടയവനു സ്തുതിയും / നമ്മുടെമേൽ തന്റെഅനുഗ്രഹങ്ങളും / എന്നേക്കും / ഉണ്ടായിരിക്കട്ടെ."
    },
    {
        "type": "prose",
        "content": "ശുശ്രൂഷക്കാരൻ : (എഫേസി 5:20 - 6:3)\\n/tനമ്മുടെ കർത്താവായ യേശുമശിഹായുടെ നാമത്തിൽ സർവ്വദാ സർവൃത്തിനും വേണ്ടി പിതാവായ ദൈവത്തെ സ്തുതിക്കുവിൻ. മശിഹായിലുള്ള സ്നേഹത്താൽ പരസ്പ്പരം കീഴ്പ്പെടുകയും ചെയ്വിൻ. സ്ത്രീകളെ നമ്മുടെ കർത്താവിനെ എന്നപ്രകാരം നിങ്ങൾ നിങ്ങളുടെ ഭർത്താക്കന്മാരെ അനുസരിപ്പീൻ. എന്തെന്നാൽ മശിഹാ സഭയുടെ തലയും ശരീരത്തിന്റെ രക്ഷിതാവും ആകുന്ന പ്രകാരം ഭർത്താവ് ഭാര്യയുടെ തലയാകുന്നു. സഭ മശിഹായ്ക്ക് കീഴ്പ്പെടുന്ന പ്രകാരം തന്നെ ഭാര്യമാരും അവരവരുടെ ഭർത്താക്കന്മാർക്ക് സകലത്തിലും കീഴ്പ്പെടണം. പുരുഷന്മാരെ, മശിഹാ തന്റെ സഭയെ സ്നേഹിച്ചതുപോലെ നിങ്ങളും നിങ്ങളുടെ ഭാര്യമാരെ സ്നേഹിപ്പീൻ. സഭയെ ജലത്തിലുള്ള സ്നാനം കൊണ്ടും വചനം കൊണ്ടും വേണ്ടുംവണ്ണം ശുദ്ധീകരിക്കുവാനും കുറ്റമോ കുറവോ തത്തുല്യങ്ങളായ മറ്റു വല്ലതുമോ കൂടാതെ നിർമ്മലയും വിശുദ്ധയുമായ തേജസ്വിനിയായി സ്വകീയയാക്കുവാനുമായിട്ട് സഭയ്ക്കായി മശിഹാ സ്വപ്രാണനെ സമർപ്പിച്ചുവല്ലൊ. അങ്ങനെ തന്നെ പുരുഷന്മാർ സ്വന്ത ശരീരങ്ങളെ എന്നപോലെ ഭാര്യമാരെ സ്നേഹിക്കേണ്ടതാകുന്നു. എന്തെന്നാൽ തന്റെ ഭാര്യയെ സ്നേഹിക്കുന്നവൻ തന്നെത്തന്നെയാകുന്നു സ്നേഹിക്കുന്നത്. ആരും ഒരിക്കലും സ്വന്തം ശരീരത്തെ ദ്വേഷിക്കുന്നില്ലല്ലോ. പിന്നെയോ മശിഹാ സഭയ്ക്കുവേണ്ടി എന്നതു പോലെ അതിനെ പോഷിപ്പിക്കുകയും അതിനുവേണ്ടി ശ്രമിക്കുകയും ചെയ്യുന്നു. നാം അവിടുത്തെ ശരീരത്തിന്റെ അവയവങ്ങളും മാംസബന്ധികളും അസ്ഥിസംബന്ധികളുമാകുന്നു. ആയതുകൊണ്ട് പുരുഷൻ തന്റെ പിതാവിനെയും മാതാവിനെയും വിട്ടുപിരിഞ്ഞ് തന്റെ ഭാര്യയോടു ചേർന്നിരിക്കും. അവരിരുവരും ഏകശരീരമായിത്തീരുകയും ചെയ്യും. ഇത് ഒരു വലിയ രഹസ്യമാണ്. ഞാൻ മശിഹായെക്കുറിച്ചും അവിടുത്തെ സഭയെക്കുറിച്ചുമാകുന്നു പറയുന്നത്. അപ്രകാരം തന്നെ നിങ്ങൾ ഓരോരുത്തരും, തന്നെ എന്നപോലെ തന്റെ ഭാര്യയെ സ്നേഹിക്കണം. ഭാര്യയാകട്ടെ സ്വഭർത്താവിനെ ആദരിക്കുകയും വേണം. മക്കളെ നിങ്ങൾ കർത്താവിനെ ഓർത്ത് മാതാപിതാക്കന്മാരെ അനുസരിപ്പീൻ. എന്തെന്നാൽ അത് നീതിയാകുന്നു. നിനക്ക് നന്മ വരുവാനും നീ ഭൂമിയിൽ ദീർഘായുസ്സായിരിപ്പാനുമായിട്ട് നിന്റെ പിതാവിനേയും മാതാവിനേയും ബഹുമാനിക്കുകഎന്നുള്ളത് പ്രതിജ്ഞ ചെയ്യപ്പെട്ട പ്രഥമ കല്പനയാകുന്നു. ആഹായ്...ബാറെക്മോർ."
    },
    {
        "type": "heading",
        "content": "ഏവൻഗേലിയോൻ"
    },
    {
        "type": "subheading",
        "content": "പെത്ഗോമോ"
    },
    {
        "type": "song",
        "content": "ഹാലേലൂയ്യാ - ഉ - ഹാലേലൂയ്യാ മോദിക്കട്ടെ പരം നാഥാ\nനിൻ ശക്തിയിലും - രക്ഷയിലും നൃപതി - ഹാലേലൂയ്യാ"
    },
    {
        "type": "prose",
        "content": "ശുശ്രൂഷക്കാരൻ : നാം അടക്കത്തോടും ഭയത്തോടും വണക്കത്തോടും ചെവികൊടുത്ത് നമ്മുടെ മുമ്പാകെ വായിക്കപ്പെടുന്ന നമ്മുടെ കർത്താവേശുമശിഹായുടെ വിശുദ്ധ ഏവൻഗേലിയോനിലെ ദൈവത്തിന്റെ ജീവനുള്ള വചനങ്ങളുടെ അറിയിപ്പിനെ കേൾക്കണം."
    },
    {
        "type": "prose",
        "content": "പട്ടക്കാരൻ : നിങ്ങൾക്കെല്ലാവർക്കും സമാധാനം ഉണ്ടായിരിക്കട്ടെ."
    },
    {
        "type": "prose",
        "content": "ജനം : അവിടുത്തെ ആത്മാവിനോടു കൂടെ / ദൈവമായ കർത്താവ് / ഞങ്ങളെയും / യോഗ്യരാക്കി തീർക്കുമാറാകട്ടെ."
    },
    {
        "type": "prose",
        "content": "പട്ടക്കാരൻ : ജീവൻ നൽകുന്ന സുവിശേഷമായ..."
    },
    {
        "type": "prose",
        "content": "ജനം : വന്നവനും വരുവാനിരിക്കുന്നവനും വാഴ്ത്തപ്പെട്ടവനാകുന്നു. / നമ്മുടെ രക്ഷയ്ക്കായി തന്നെ അയച്ചവന് സ്തുതികളും / നാം എല്ലാവരുടെയുംമേൽ തൻ്റെ അനുഗ്രഹങ്ങളും / എന്നേക്കും ഉണ്ടായിരിക്കട്ടെ."
    },
    {
        "type": "prose",
        "content": "പട്ടക്കാരൻ : പരിശുദ്ധ കന്യകയിൽ നിന്ന്..."
    },
    {
        "type": "prose",
        "content": "ജനം : അങ്ങനെ വിശ്വസിച്ചു / ഞങ്ങൾ / ഏറ്റുപറയുന്നു."
    },
    {
        "type": "subheading",
        "content": "(വിശുദ്ധ മത്തായി 19:1-12)"
    },
    {
        "type": "prose",
        "content": "പട്ടക്കാരൻ : ഈ വചനങ്ങൾ സംസാരിച്ചുകഴിഞ്ഞശേഷം യേശു ഗലീലായിൽ നിന്നു യാത്ര പുറപ്പെട്ട് യോർദ്ദാന്റെ മറുകരയിൽ യീഹൂദിന്റെ അതിർത്തിയിൽ എത്തി. ജനസമൂഹങ്ങൾ അദ്ദേഹത്തെ അനുഗമിക്കുകയും അവിടെവച്ച് അവരെ സുഖപ്പെടുത്തുകയും ചെയ്തു. അനന്തരം പരീക്ഷാർത്ഥം പ്രീശന്മാർ അടുത്തുചെന്ന് ഏതൊരു കാരണത്താലെങ്കിലും ഒരുത്തന് തന്റെ ഭാര്യയെ പിരിച്ചുവിടുവാൻ ന്യായമുണ്ടോ എന്ന് ചോദിച്ചു. അദ്ദേഹം അവരോടുത്തരം പറഞ്ഞു. ആദിയിൽ സൃഷ്ടികർത്താവ് ആണും പെണ്ണുമായി അവരെ സൃഷ്ടിച്ചു എന്നും ആയതുകൊണ്ട് പുരുഷൻ തന്റെ പിതാവിനേയും മാതാവിനേയും വിട്ട് ഭാര്യയോട് ചേർന്നിരിക്കുകയും അവരിരുവരും ഒരു ശരീരമായിത്തീരുകയും ചെയ്യുമെന്ന് നിങ്ങൾ വായിച്ചിട്ടില്ലയോ. ആകയാൽ അവർ രണ്ടല്ല, ഒരു ശരീരമാകുന്നു. അതുകൊണ്ട് ദൈവം സംയോജിപ്പിച്ചതിനെ മനുഷ്യൻ വേർപിരിക്കരുത്. അവർ അദ്ദേഹത്തോട് അങ്ങനെയെങ്കിൽ മോചനപത്രം കൊടുത്ത് അവളെ പിരിച്ചുവിടുവാൻ മോശ കല്പിച്ചിരിക്കുന്നത് എന്തുകൊണ്ടാണ് എന്നു ചോദിച്ചു. അദ്ദേഹം അവരോടു പറഞ്ഞു. മോശ നിങ്ങളുടെ ഹൃദയകാഠിന്യം നിമിത്തം ഭാര്യമാരെ പിരിച്ചുവിടുവാൻ നിങ്ങളെ അനുവദിച്ചു. എന്നാൽ ആദിയിൽ അങ്ങനെയായിരുന്നില്ല. ഞാൻ നിങ്ങളോട് പറയുന്നു. വ്യഭിചാര കുറ്റം കൊണ്ടല്ലാതെ സ്വഭാര്യയെ ഉപേക്ഷിച്ച് മറ്റൊരുത്തിയെ പരിഗ്രഹിക്കുന്നവൻ ചെയ്യുന്നത് വ്യഭിചാരമാണ്. ഉപേക്ഷിക്കപ്പെട്ടവളെ പരിഗ്രഹിക്കുന്നവൻ ചെയ്യുന്നതും വ്യഭിചാരം തന്നെ. ശിഷ്യന്മാർ അദ്ദേഹത്തോട് ഭാര്യാഭർത്താക്കന്മാരുടെ പരസ്പരസ്ഥിതി ഈ വിധം കുറ്റകരമെങ്കിൽ വിവാഹം ചെയ്യുന്നത് നല്ലതല്ലല്ലോ എന്നു പറഞ്ഞു. അദ്ദേഹം പറഞ്ഞു, വരം ലഭിച്ചവനല്ലാതെ എല്ലാവരും ഈ വചനത്തിന് ശക്തരല്ല. എന്തുകൊണ്ടെന്നാൽ തങ്ങളുടെ മാതാവിന്റെ ഉദരത്തിൽ നിന്നുതന്നെ ഷണ്ഡന്മാരായി ജനിച്ചിട്ടുള്ള ഷണ്ഡന്മാരുണ്ട്. മനുഷ്യരാൽ ഷണ്ഡന്മാരാക്കപ്പെട്ടിട്ടുള്ള ഷണ്ഡന്മാരുമുണ്ട്. സ്വർഗ്ഗരാജ്യം നിമിത്തം തങ്ങളെ തന്നെ ഷണ്ഡന്മാരാക്കിത്തീർത്തിട്ടുള്ള ഷണ്ഡന്മാരുമുണ്ട്. ശക്തനാകുവാൻ കഴിയുന്നവൻ ശക്തനാകട്ടെ എന്നു താൻ കല്പിച്ചരുളി ചെയ്തു.\\n/tനിങ്ങൾക്കെല്ലാവർക്കും സംപ്രീതി ഉണ്ടായിരിക്കട്ടെ."
    },
    {
        "type": "subheading",
        "content": "(ബൈത്തോ-കദ്ഹസോസൊക്)"
    },
    {
        "type": "song",
        "content": "വന്ദ്യ സ്ലീബാത്തരുവിൻമേൽ\nനീതിമഹാരവിയാം നിന്നെ\nനിർമ്മലയാം സഭ കണ്ടപ്പോൾ\nഅമ്പിളി തുല്യം ക്രമമായ് നിന്നി\nട്ടഖിലാധിപനാം നിൻ പ്രാഗത്ഭ്യത്തെ\nവിധിപോൽ ഭംഗ്യാ ഘോഷിച്ചു"
    },
    {
        "type": "subheading",
        "content": "(പട്ടക്കാരൻ കിരീടങ്ങളിന്മേൽ കൈ ആവസിപ്പിച്ചുകൊണ്ട്)"
    },
    {
        "type": "prose",
        "content": "/tപിതാവിന്റെയും പുത്രന്റെയും പരിശുദ്ധ റൂഹായുടെയും നാമത്തിൽ ഈ കിരീടങ്ങളും ഇവ വയ്ക്കപ്പെടുന്ന ശിരസ്സുകളും എന്നെന്നേയ്ക്കും ആശീർവദിക്കപ്പെട്ട് പൂർണ്ണമാക്കപ്പെട്ടിരിക്കുന്നു."
    },
    {
        "type": "prose",
        "content": "ജനം : ബാറെക്മോർ"
    },
    {
        "type": "prose",
        "content": "പട്ടക്കാരൻ : ബസ്മോ..."
    },
    {
        "type": "prose",
        "content": "ജനം : ആമ്മീൻ"
    },
    {
        "type": "prose",
        "content": "പട്ടക്കാരൻ : (മണവാളന്റെ ശിരസ്സിൽ കിരീടം ആഘോഷിച്ചുകൊണ്ട്)"
    },
    {
        "type": "song",
        "content": "വാനീന്നുടയോൻ കയ്യാൽ\nമകുടം ഘോഷമിറ - ങ്ങുന്നു\nമണവാളനെ ആചാര്യൻ\nഅണിയിക്കും മകുടം രമ്യം"
    },
    {
        "type": "prose",
        "content": "ജനം : വൈദികശെമ്മാശന്മാർക്കൻമ്പാലിനം നൽക"
    },
    {
        "type": "prose",
        "content": "മുടിയാൽ മണവാളന്നും മണവറയാൽ മണവാട്ടിക്കും"
    },
    {
        "type": "prose",
        "content": "പട്ടക്കാരൻ : വാനീന്നുടയോൻ..."
    },
    {
        "type": "prose",
        "content": "ജനം : മഹിതാചാര്യ ന്മാരാൽ ദമ്പതികൾക്കേകീടുവാൻ"
    },
    {
        "type": "prose",
        "content": "മശിഹാ നൃപനാൽ രചിതം മകുടം പാരം രുചിരം"
    },
    {
        "type": "prose",
        "content": "പട്ടക്കാരൻ : വാനീന്നുടയോൻ..."
    },
    {
        "type": "prose",
        "content": "ജനം : ശാശ്വതശാലാധീശാ! സത്യമണാളാശീഘ്രം"
    },
    {
        "type": "prose",
        "content": "സവിധമണഞ്ഞീടണമേ സതതം സന്തോഷിക്കാം"
    },
    {
        "type": "subheading",
        "content": "(മണവാളന്റെ ശിരസ്സിൽ കിരീടം ധരിപ്പിച്ചുകൊണ്ട്)"
    },
    {
        "type": "prose",
        "content": "പട്ടക്കാരൻ : കർത്താവ് നിന്നെ നീതിയിൻകിരീടം ധരിപ്പിക്കുകയും അക്ഷയമായ അലങ്കാരങ്ങളാൽ അലങ്കരിക്കുകയും ശത്രുവിന്റെ സകല ശക്തിക്കും എതിരായി അജയ്യമായ ആയുധം ധരിപ്പിക്കുകയും ചെയ്യട്ടെ."
    },
    {
        "type": "prose",
        "content": "ജനം : ആമ്മീൻ"
    },
    {
        "type": "prose",
        "content": "പട്ടക്കാരൻ : (മണവാട്ടിയുടെ ശിരസ്സിൽ കിരീടം ആഘോഷിച്ചുകൊണ്ട്)"
    },
    {
        "type": "song",
        "content": "വാനീന്നുടയോൻ കയ്യാൽ\nമകുടം ഘോഷമിറ - ങ്ങുന്നു\nമണവാട്ടിയെ ആ - ചാര്യൻ\nഅണിയിക്കും മകുടം രമ്യം"
    },
    {
        "type": "prose",
        "content": "ജനം : വൈദികശെമ്മാശന്മാർക്കൻമ്പാലിമ്പം നൽക\\nമുടിയാൽ മണവാളന്നും മണവറയാൽ മണവാട്ടിക്കും"
    },
    {
        "type": "prose",
        "content": "പട്ടക്കാരൻ : വാനിന്നുടയോൻ..."
    },
    {
        "type": "prose",
        "content": "ജനം : മഹിതാചാര്യന്മാരാൽ ദമ്പതികൾക്കേകിടുവാൻ\\nമശിഹാ നൃപനാൽ രചിതം മകുടം പാരം രുചിരം"
    },
    {
        "type": "prose",
        "content": "പട്ടക്കാരൻ : വാനിന്നുടയോൻ..."
    },
    {
        "type": "prose",
        "content": "ജനം : മണവാളൻതൻ - മകുടം തിരുമുൾമുടിയോടു സദൃശ്യം,\\nമണവാട്ടിയുടെ മകുടം സതിമാർ മുടിയോടു സദൃശ്യം."
    },
    {
        "type": "prose",
        "content": "പട്ടക്കാരൻ : (മണവാട്ടിയുടെ ശിരസ്സിൽ കിരീടം ധരിപ്പിച്ചുകൊണ്ട്)\\nനീതിയിൻ കിരീടവും അക്ഷയഭംഗിയുള്ള അലങ്കാരങ്ങളും കർത്താവ് നിന്നെ ധരിപ്പിക്കട്ടെ. പിതാവിനും പുത്രനും പരിശുദ്ധാത്മാവിനും സ്തുതി കരേറ്റിക്കൊണ്ട് ആയുഷ്ക്കാലം മുഴുവനും സന്തോഷിക്കുവാൻ നിനക്കിടയാവുകയും ചെയ്യട്ടെ. ഹോശോ..."
    },
    {
        "type": "prose",
        "content": "ജനം : ആമ്മീൻ"
    },
    {
        "type": "subheading",
        "content": "(ഇന്ത്യയിലെ പുരാതനമായ ആചാരമനുസരിച്ച് മണവാട്ടിയുടെ കഴുത്തിൽ കുരിശ് കെട്ടിക്കുന്നു.)"
    },
    {
        "type": "song",
        "content": "സ്ലീബോ ഓസൊ ദ്ശനൊ\nസ്ലീബോ നീശൊദ്സോക്കൂസോ\nസ്ലീബോ ദ്ബെഉഫീക്കിനാൻ\nബേക്കൂലാൻ മെശ്തബ്ഹറീനാൻ"
    },
    {
        "type": "song",
        "content": "ശുഭചിഹ്നം താൻ സ്ലീബാ\nവിജയക്കൊടി താൻ സ്ലീബാ\nനമ്മെ രക്ഷിച്ചീടും\nസ്ലീബായിൽ പുകഴുന്നു നാം"
    },
    {
        "type": "subheading",
        "content": "(മണവാട്ടിയെ മൂടുപടം ധരിപ്പിക്കുന്നു)"
    },
    {
        "type": "song",
        "content": "വിനയം മാനം പതിഭക്തി എൻ പ്രിയ തന്നുടെ മൂടുപടം\nറഫ്ക്കായതിനാലാവൃതയായ് - മൂടണമതുപോൽ മണവാട്ടി"
    },
    {
        "type": "heading",
        "content": "പ്രാർത്ഥന"
    },
    {
        "type": "prose",
        "content": "പട്ടക്കാരൻ : മനുഷ്യജീവിതത്തിൽ സന്തോഷിക്കുന്നവനായ കർത്താവ് നിങ്ങളുടെ ജീവിതത്തിൽ പ്രീതിപ്പെട്ട് നിങ്ങളുടെ ബന്ധത്തെ അനുഗ്രഹിക്കുമാറാകട്ടെ. സ്വർഗ്ഗീയ മണവാളനായ മശിഹാ യഥാർത്ഥമായ തന്റെ മണവാളത്വത്താൽ നിങ്ങളുടെ മണവാളത്വത്തിന് മുദ്രയിടട്ടെ. മശിഹാ തന്റെ സഭയിൽ എന്നപോലെ നിങ്ങൾ അന്യോന്യം സന്തോഷിക്കുമാറാകട്ടെ. കരുണയുള്ള വലത്തുകൈ വന്ന് നിങ്ങളിൽ ആവസിച്ച് എല്ലാ ഉപദ്രവങ്ങളിൽ നിന്നും നിങ്ങളെ കാത്തുകൊള്ളട്ടെ. സമാധാന ദൂതൻ നിങ്ങളോടുകൂടി ഇരുന്ന് ആകൽക്കറുസായുടെ വഞ്ചനയിൽ നിന്ന് നിങ്ങളെ സംരക്ഷിക്കുമാറാകട്ടെ. മരണകരമായ അസൂയയിൽ നിന്ന് ദൈവം നിങ്ങളെ കാത്തുകൊള്ളുകയും, നിങ്ങളെ പരസ്പരം സന്തോഷിപ്പിക്കുകയും, നിങ്ങളിൽ നിന്ന് ദുഃഖങ്ങളെ നീക്കിക്കളയുകയും ചെയ്യട്ടെ. അബ്രഹാം ഇസഹാക്കിലും, ഇസഹാക്ക് യാക്കോബിലും യാക്കോബ് യൗസേപ്പിലും സന്തോഷിച്ചപ്രകാരം നിങ്ങൾക്കും സന്തോഷിക്കേണ്ടതിന് ഉത്തമ സന്താനങ്ങളെ കർത്താവ് നിങ്ങൾക്ക് നൽകുമാറാകട്ടെ. നിങ്ങൾ വർദ്ധിച്ച് പെരുകി ഭൂമിയിൽ നിറയുവിൻ എന്നു പറഞ്ഞുകൊണ്ട് ദൈവം നോഹിനും മക്കൾക്കുമായി നൽകിയ അനുഗ്രഹവും നിങ്ങളിൽ വസിക്കട്ടെ. ആകാശത്തു നിന്ന് പനിമഞ്ഞും ഭൂമി ഉല്‌പാദിപ്പിക്കുന്ന സർവ്വ സൽഫലങ്ങളും ദൈവം നിങ്ങൾക്ക് നൽകട്ടെ. നിന്റെ പിതാവിന്റെ ദൈവം നിന്നെ സഹായിക്കും എന്നു പറഞ്ഞുകൊണ്ട് യാക്കോബ് തന്റെ പുത്രനായ യൗസേപ്പിന് നൽകിയതായ അനുഗ്രഹം നിങ്ങളിൽ വസിക്കട്ടെ. ദൈവത്തെ സ്നേഹിക്കുകയും അവിടുത്തെ ഇഷ്‌ടം ആചരിക്കുകയും ചെയ്തിട്ടുള്ളവരുടെ അനുഗ്രഹം നിങ്ങളിലും പട്ടക്കാരുടെ കൈകളാൽ നിങ്ങളുടെ തലയിൽ ഇന്ന് വയ്ക്കപ്പെട്ടതായ കിരീടങ്ങളിലും വസിക്കുമാറാകട്ടെ. കർത്താവിൻ്റെ നാമം നിങ്ങളുടെമേൽ വിളിക്കപ്പെട്ടിരിക്കുന്നതിനാൽ എല്ലാ ജാതികളും സന്തോഷിച്ച് മഹത്വം പാടുമാറാകട്ടെ. ഐശ്വര്യങ്ങൾ കൊണ്ടും സമ്പാദ്യങ്ങൾ കൊണ്ടും സർവവിധ സൗഭാഗ്യങ്ങൾ കൊണ്ടും ദൈവം നിങ്ങളെ സമ്പന്നരാക്കുകയും ആ പാപിനിയോടെന്നപോലെ നിങ്ങളുടെ കടങ്ങളും പാപങ്ങളും ക്ഷമിക്കുകയും ചെയ്യട്ടെ. വലത്തുഭാഗത്തെ കള്ളനെപ്പോലെ നിങ്ങളും സ്വർഗ്ഗരാജ്യത്തിന് അവകാശികളായി ഭവിക്കട്ടെ. നാമെല്ലാവരുടേയും മരിച്ചുപോയവർ പാപപരിഹാരം പ്രാപിക്കുകയും ചെയ്യട്ടെ. മെസനിൽനിന്ന് കൂട്ടിക്കൊണ്ടുപോന്ന മണവാട്ടിയോട് ഉടമ്പടി ചെയ്യുവാനായി സീനായി മലയിൽ ഇറങ്ങിവന്ന ആ മഹോന്നതൻ നിങ്ങളേയും നമ്മുടെ ഈ സംഘം മുഴുവനേയും അനുഗ്രഹിക്കുമാറാകട്ടെ. നമുക്ക് പിതാവിനും പുത്രനും പരിശുദ്ധ റൂഹായ്ക്കും സ്തുതി കരേറ്റാം. ഹോശോ..."
    },
    {
        "type": "prose",
        "content": "ജനം : ആമ്മീൻ"
    },
    {
        "type": "heading",
        "content": "സുഗീസോ"
    },
    {
        "type": "subheading",
        "content": "(അത്തീസൈക്ക് തലയോ... രീതി)"
    },
    {
        "type": "song",
        "content": "ഏദൻതോട്ടം നട്ടോനെ\nനീയാണെൻ യുവ മണവാളൻ\nനിൻ തോട്ടത്തീന്നെൻ പേർക്കായ്\nവീശിച്ചീടുക കുളിർ തെന്നൽ"
    },
    {
        "type": "song",
        "content": "സത്യമണാളാ നീതിജ്ഞാ\nനാഥാ! ഞാൻ നിൻ മണവാട്ടി\nനീയാണെൻ തണലും താങ്ങും\nചെയ്യണമെന്നൊടു കാരുണ്യം"
    },
    {
        "type": "song",
        "content": "സ്ലീബായാലവകാശ ധനം\nമുദ്രിതമാക്കി പീഡകളാൽ\nഅടിമവിടർത്തി സ്വർഗ്ഗത്തിൽ\nപന്തിയിലെന്നെ നീയേറ്റി"
    },
    {
        "type": "song",
        "content": "നാളും മാസവും ആണ്ടും ഞാൻ\nപാപപ്പാഴിരുളിൽ പോക്കി\nനിൻ ജീവധ്വനി കേട്ടപ്പോൾ\nകണ്ണു തെളിഞ്ഞാനന്ദിച്ചേൻ"
    },
    {
        "type": "subtext",
        "content": "മൊറിയോറാഹേം..."
    },
    {
        "type": "heading",
        "content": "മാർ യാക്കോബിന്റെ ബോവൂസോ"
    },
    {
        "type": "song",
        "content": "കർത്താവേ നിന്നാർദ്രത നിറയും വാതിൽ തുറന്നീ\nപ്രാർത്ഥന കേട്ടിട്ടാത്മാക്കളിലൻപുണ്ടാകേണം"
    },
    {
        "type": "song",
        "content": "ദൈവാത്മജനെ ദമ്പതികളേയും തലയിൽ ചൂടും\nമകുടങ്ങളെയും വലതുകരത്താൽ വാഴ്ത്തീടേണം +"
    },
    {
        "type": "song",
        "content": "നാമം ചൊന്നീ ദമ്പതികൾക്കായ് വരമേകേണം +\nതേജോ ലോകത്തിവരുടെ കാലം ശുഭമാകേണം"
    },
    {
        "type": "song",
        "content": "ധന്യതയാർന്നോൾ പരിശുദ്ധന്മാർ തൽ പ്രാർത്ഥനയാൽ\nവാഴ്ത്തണമേ + ഈ ജനനിവഹത്തെയെന്നെന്നേയ്ക്കും"
    },
    {
        "type": "song",
        "content": "നിൻ സ്തുതി പാടാൻ കിന്നരമേന്തി സ്തോത്രം ചെയ്വാൻ\nഎൻ കർത്താവേ ഇവരുടെ വായ്ക്കളെ വാഴ്ത്തീടേണം +"
    },
    {
        "type": "song",
        "content": "സർവ്വം കേട്ടിട്ടഭ്യർത്ഥനയെ കൈക്കൊൾവോനെ\nപ്രാർത്ഥന കേട്ടിട്ടാത്മാക്കൾമേൽ കൃപ ചെയ്യേണം"
    },
    {
        "type": "heading",
        "content": "പ്രാർത്ഥന"
    },
    {
        "type": "prose",
        "content": "പട്ടക്കാരൻ : വാത്സല്യ സഹോദരങ്ങളെ, നാമെല്ലാവരും ദൈവഭവനത്തിൽ സന്നിഹിതരായിരിക്കുന്ന ഈ സന്ദർഭത്തിൽ, വിശ്വാസികളെ പ്രബോധിപ്പിക്കുകയും, നമ്മുടെ മുമ്പിൽ നിൽക്കുന്ന ഇവർ സത്യത്തിലും നീതിയിലും സൽപ്രവൃത്തികളിലും തൽപരരും നല്ല കാര്യങ്ങളിൽ ഉത്സാഹികളും ആയിരിക്കണമെന്ന് ഉറപ്പായി കൽപ്പിക്കുകയും ചെയ്യുക എന്ന പാരമ്പര്യം നമുക്കുണ്ട്. ഇത് വിശുദ്ധ പിതാക്കന്മാരിൽ നിന്ന് നാം പ്രാപിച്ചിട്ടുള്ളതും ബഹുമാന്യരായ പൂർവ്വികന്മാർ നമ്മെ ഭരമേല്പിച്ചിട്ടുള്ളതുമാണ്. മക്കളെ, ഇപ്പോൾ നിങ്ങൾ ദൈവസന്നിധിയിലും, നമ്മുടെ കർത്താവേശുമശിഹായുടെ സിംഹാസനമായ ജീവമേശയുടേയും, സ്ലീബായുടേയും വെടിപ്പുള്ള ഏവൻഗേലിയോന്റെയും, ഈ ജനക്കൂട്ടത്തിന്റെയും മുമ്പാകെയാണ് നിൽക്കുന്നതെന്ന് പ്രത്യേകം ശ്രദ്ധിപ്പീൻ. ഹൃദയവിചാരങ്ങൾ അറിയുന്നവന്റെ സന്നിധിയിലാകുന്നു, അറിയാത്തവന്റെ മുമ്പാകെയല്ല നിങ്ങൾ നില്ക്കുന്നത്. ഇതാ ഈ സമയം ഞാൻ നിങ്ങളെ പരസ്പരം ഭരമേല്പ്‌പിക്കുന്നു."
    },
    {
        "type": "subheading",
        "content": "(പരസ്പരം കൈ പിടിപ്പിക്കുന്നു)"
    },
    {
        "type": "prose",
        "content": "എനിക്കും നിങ്ങൾക്കുമിടയിൽ ദൈവം മദ്ധ്യസ്ഥനായിരിക്കട്ടെ. നിയമ വിരുദ്ധമായി നിങ്ങൾ ചെയ്യുന്ന സകലത്തിലും ഞാൻ നിരപരാധിയായിരിക്കും. പട്ടക്കാരിലും ശെമ്മാശ്ശന്മാരിലും, വിശ്വാസികളായ ജനത്തിലും മണവാളനിലും മണവാട്ടിയിലും, ക്ഷണിക്കപ്പെട്ടവരിലും ക്ഷണിച്ചവരിലും ദൈവത്തിന്റെ അനുഗ്രഹങ്ങളും കരുണയും വന്ന് സമൃദ്ധിയായി ആവസിക്കട്ടെ. അനുഗൃഹീതയായ മാതാവും ദൈവജനനിയുമായ വിശുദ്ധ കന്യകമറിയാമിന്റെയും, നമ്മുടെ കർത്താവിനെ സ്നേഹിക്കുകയും അവിടുത്തെ കല്പ‌നകൾ ആചരിക്കുകയും ചെയ്തിട്ടുള്ളവരായ സർവ്വ വിശുദ്ധന്മാരുടേയും പ്രാർത്ഥനകളാൽ കർത്താവേശുമശിഹായുടെ വലതുകൈ എന്നെന്നേക്കും നിങ്ങളിൽ ആവസിക്കുമാറാകട്ടെ."
    },
    {
        "type": "prose",
        "content": "/tവീണ്ടും വിശ്വാസികളെ, ഈ കല്പ‌നകൾ നിങ്ങൾക്കെല്ലാവർക്കുമായിട്ടാകുന്നു എന്ന് അറിഞ്ഞുകൊൾവീൻ. നിങ്ങളിൽ ഓരോരുത്തനും അവനവന്റെ ഭാര്യയോടുള്ള ബന്ധം എങ്ങനെയായിരിക്കണമെന്ന് നല്ലവണ്ണം ശ്രദ്ധിപ്പീൻ. ഇവൾ സ്വന്തമാളുകളെ വെടിഞ്ഞ് ഇവളുടെ ഭർത്താവിനോട് സംയോജിപ്പിക്കപ്പെട്ടിരിക്കുന്നു. ആകയാൽ അവൻ അവളെ പ്രീതിപ്പെടുത്തുകയും അവളോട് ദയവുള്ളവനായിരിക്കുകയും വേണം. അവൻ നഗ്നനായിരുന്നാലും അവൾക്ക് ധരിപ്പാൻ നൽകണം. തന്റെ പ്രാണനെപ്പോലെ അവൾ അവനോട് വർത്തിക്കണം. അവൻ വിശന്നിരുന്നാലും അവൾക്ക് ഭക്ഷണം നൽകണം. അവൻ ദാഹിച്ചിരുന്നാലും അവൾക്ക് കുടിപ്പാൻ നൽകണം. അവളും ന്യായമായപ്രകാരം അവന്റെ പരിചരണം നിർവ്വഹിക്കുവാൻ കടപ്പെട്ടവളാകുന്നു. എല്ലാ കാര്യങ്ങളിലും സ്നേഹത്തോടും പ്രേമത്തോടും കൂടി അവൾ അവന്റെ അടുക്കൽ വർത്തിക്കണം. നമ്മുടെ കർത്താവേശുമശിഹായുടെ കൃപ ഞങ്ങളിലും നിങ്ങളിലും എന്നേക്കും ഉണ്ടായിരിക്കട്ടെ."
    },
    {
        "type": "prose",
        "content": "ജനം : ആമ്മീൻ"
    },
    {
        "type": "prose",
        "content": "പട്ടക്കാരൻ : സ്വർഗ്ഗസ്ഥനായ ഞങ്ങളുടെ പിതാവേ!"
    },
    {
        "type": "prose",
        "content": "ജനം : നിന്റെ തിരുനാമം പരിശുദ്ധമാക്കപ്പെടേണമേ. / നിന്റെ രാജ്യം വരേണമേ. / നിന്റെ തിരുവിഷ്ടം സ്വർഗ്ഗത്തിലെപ്പോലെ ഭൂമിയിലും ആകേണമെ. / ഞങ്ങൾക്കാവശ്യമുള്ള അപ്പം ഇന്നും ഞങ്ങൾക്കു തരണമേ. / ഞങ്ങളുടെ കടക്കാരോടു ഞങ്ങൾ ക്ഷമിച്ചതുപോലെ / ഞങ്ങളുടെ കടങ്ങളും പാപങ്ങളും ഞങ്ങളോടു ക്ഷമിക്കേണമേ. പരീക്ഷയിലേക്കു ഞങ്ങളെ പ്രവേശിപ്പിക്കരുതേ. / പിന്നെയോ ദുഷ്ടനിൽ നിന്നും ഞങ്ങളെ രക്ഷിച്ചുകൊള്ളണമേ. / എന്തുകൊണ്ടെന്നാൽ രാജ്യവും ശക്തിയും മഹത്വവും / എന്നേക്കും നിനക്കുള്ളതാകുന്നു. ആമ്മീൻ."
    },
    {
        "type": "prose",
        "content": "പട്ടക്കാരൻ : കൃപ നിറഞ്ഞ മറിയമേ നിനക്കു സമാധാനം."
    },
    {
        "type": "prose",
        "content": "ജനം : നമ്മുടെ കർത്താവ് നിന്നോടു കൂടെ. / സ്ത്രീകളിൽ നീ വാഴ്ത്ത പ്പെട്ടവളാകുന്നു. / നിൻ്റെ ഉദരഫലമായ / നമ്മുടെ കർത്താവേശുമശിഹാ വാഴ്ത്തപ്പെട്ടവനാകുന്നു. ശുദ്ധമുള്ള കന്യക മർത്ത - മറിയമേ / തമ്പുരാന്റെ അമ്മേ / പാപികളായ ഞങ്ങൾക്കുവേണ്ടി / ഇപ്പോഴും എപ്പോഴും / ഞങ്ങളുടെ മരണസമയത്തും / ദൈവംതമ്പുരാനോട് അപേക്ഷിച്ചുകൊള്ളണമേ. ആമ്മീൻ."
    },
    {
        "type": "prose",
        "content": "ശുശ്രൂഷക്കാരൻ : വന്ദ്യ പിതാവിന്റെ പ്രാർത്ഥന നാം ഏറ്റുചൊല്ലണം."
    },
    {
        "type": "link",
        "file": "nicenecreed.json"
    },
    {
        "type": "heading",
        "content": "കുക്കിലിയോൻ"
    },
    {
        "type": "song",
        "content": "നിന്നാൾ സ്തുതിയൊടു രാജമകൾ ഹാ-ഹാ\nനിൻ വലമായ് രാജഭാമിനിയും\nനിന്നഴകരചൻ മോഹിപ്പാൻ ഹാ - ഹാ\nനിൻ ജനമോർക്കായ്ക പിതൃഗൃഹവും"
    },
    {
        "type": "subtext",
        "content": "ബാറെക്മോർ. ശുബ്‌ഹോ.... മെനഓലം..."
    },
    {
        "type": "heading",
        "content": "എക്ബോ"
    },
    {
        "type": "subheading",
        "content": "(മാർ അപ്രേം)"
    },
    {
        "type": "song",
        "content": "ഭക്തർപുകഴ്ചാ ഭാജനമേ!\nനിന്നിലുദിച്ചോരേക സുതൻ\nതൃക്കരൾ ഞങ്ങളിലലിവാൻ തൻ\nപക്കലപേക്ഷയണയ്ക്കേണം"
    },
    {
        "type": "subtext",
        "content": "സ്തൗമെൻകാലോസ് കുറിയേലായിസോൻ"
    },
    {
        "type": "heading",
        "content": "കോലോ"
    },
    {
        "type": "song",
        "content": "മറിയാമിൻ സ്‌മരണം-വാദായകമാക\nതൽപ്രാർത്ഥന ഞങ്ങൾ-ക്കത്മാവിനുകോട്ട,"
    },
    {
        "type": "subtext",
        "content": "ബാറെക്മോർ. ശുബഹോ ...."
    },
    {
        "type": "song",
        "content": "ദൈവപ്രസവിത്രി കന്യകമറിയാമി-\nന്നുയരുന്നോയാറിൽ - സുഖപരിമളധൂപം."
    },
    {
        "type": "subtext",
        "content": "മൊറിയോറാഹേം മേലൈൻ..."
    },
    {
        "type": "heading",
        "content": "ബോവൂസോ"
    },
    {
        "type": "subheading",
        "content": "(മാർ അപ്രേം)"
    },
    {
        "type": "subheading",
        "content": "(ബസലീബൊക് മോറാനേശു)"
    },
    {
        "type": "song",
        "content": "മോറാനീശോ കുരിശും നിൻ\nമാതൃജനത്തിൻ പ്രാർത്ഥനയും\nഅടികളെയും നിൻ കോപത്തിൻ\nവടികളെയും മായ്ച്ചീടേണം."
    },
    {
        "type": "heading",
        "content": "2 പരിശുദ്ധന്മാർ"
    },
    {
        "type": "heading",
        "content": "കുക്കിലിയോൻ"
    },
    {
        "type": "song",
        "content": "നയവാൻ പന പോലെ തളിർത്തിടുമേ - ഹാ…\nവളരുമവൻ ലെബനോൻ കാരകിൽ പോൽ\nവൃദ്ധതയിലുമവർ തളിരിട്ടു തഴച്ചിടുമേ ഹാ...\nവർദ്ധിക്കുമവർക്കു തുഷ്‌ടി പുഷ‌ടികളും."
    },
    {
        "type": "subtext",
        "content": "ബാറെക്മോർ. ശുബ്‌ഹോ.... മെനഓലം..."
    },
    {
        "type": "heading",
        "content": "എക്ബോ"
    },
    {
        "type": "subheading",
        "content": "(മാർ അപ്രേം)"
    },
    {
        "type": "song",
        "content": "ഒരുപോലിങ്ങും (മാർത്തോമ്മാ)\nഉണ്ടേ മേലും നിന്നോർമ്മ\nഉതകണമേ നിൻ പ്രാർത്ഥന നിൻ\nഓർമ്മയെ ബഹുമാനിച്ചോർക്കായ്."
    },
    {
        "type": "subtext",
        "content": "സ്തൗമെൻകാലോസ് കുറിയേലായിസോൻ."
    },
    {
        "type": "heading",
        "content": "കോലോ"
    },
    {
        "type": "song",
        "content": "ഭാഗ്യം നിബിയർക്കും - ഭാഗ്യം ശ്ലീഹർക്കും\nഭാഗ്യം സഹദേർക്കും - പുനരുത്ഥാന ദിനേ"
    },
    {
        "type": "subtext",
        "content": "ബാറെക്മോർ. ശുബഹോ..."
    },
    {
        "type": "song",
        "content": "മശിഹായെ കാൺമാൻ കാംക്ഷിച്ചൊരു സഹദേർ\nവാളാൽ ചിറകുകൾ പൂ-ണ്ടുന്നതപദമേറി"
    },
    {
        "type": "subtext",
        "content": "മൊറിയോറാഹേം....."
    },
    {
        "type": "heading",
        "content": "ബോവൂസോ (മാർ അപ്രേം)"
    },
    {
        "type": "subheading",
        "content": "(ആപ്പീസ് ആമാൻ കാദീശെ)"
    },
    {
        "type": "song",
        "content": "പരിശുദ്ധന്മാരേ! നിങ്ങൾ\nപ്രാർത്ഥിപ്പീൻ കർത്താവോടായ്\nഅടികളെയും തൻകോപത്തിൻ\nവടികളെയും മായിച്ചീടാൻ"
    },
    {
        "type": "prose",
        "content": "പട്ടക്കാരൻ : ആശീർവ്വാദം."
    }
]