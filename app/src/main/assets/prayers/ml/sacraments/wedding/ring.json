[
    {
        "type": "title",
        "content": "മോതിരം വാഴ്വിന്റെ ക്രമം"
    },
    {
        "type": "subheading",
        "content": "(മദ്ബഹാ മുമ്പാകെ മണവാട്ടി മണവാളന്റെ വലതുവശത്തായ് നിൽക്കുന്നു. തോഴ്മക്കാരൻ മണവാളന്റെ ഇടത്തുവശത്തും, തോഴ്മക്കാരി മണവാട്ടിയുടെ വലതുവശത്തും നിൽക്കണം)"
    },
    {
        "type": "heading",
        "content": "കൗമ"
    },
    {
        "type": "prose",
        "content": "പട്ടക്കാരൻ : പിതാവിനും പുത്രനും പരിശുദ്ധാത്മാവിനും സ്തി."
    },
    {
        "type": "prose",
        "content": "ജനം : ആദിമുതൽ എന്നുമെന്നേക്കും തന്നെ / ആമ്മീൻ."
    },
    {
        "type": "prose",
        "content": "പട്ടക്കാരൻ : തന്റെ സ്തുതികളാൽ ആകാശവും ഭൂമിയും നിറഞ്ഞിരിക്കുന്ന ബലവാനായ ദൈവം തമ്പുരാൻ പരിശുദ്ധൻ പരിശുദ്ധൻ പരിശുദ്ധൻ ഉയരങ്ങളിൽ സ്തുതി."
    },
    {
        "type": "prose",
        "content": "ജനം : ദൈവമായ കർത്താവിന്റെ തിരുനാമത്തിൽ / വന്നവനും വരുവാനിരിക്കുന്നവനുമായവൻ വാഴ്ത്തപ്പെട്ടവനാകുന്നു / ഉയരങ്ങളിൽ സ്തുതി."
    },
    {
        "type": "prose",
        "content": "പട്ടക്കാരൻ : ദൈവമേ നീ പരിശുദ്ധനാകുന്നു."
    },
    {
        "type": "prose",
        "content": "ജനം : ബലവാനേ നീ പരിശുദ്ധനാകുന്നു. / മരണമില്ലാത്തവനേ നീ പരിശുദ്ധനാകുന്നു. / ഞങ്ങൾക്കുവേണ്ടി കുരിശിക്കപ്പെട്ടവനേ / ഞങ്ങളോടു കരുണ ചെയ്യേണമേ. (മൂന്നു പ്രാവശ്യം)"
    },
    {
        "type": "prose",
        "content": "പട്ടക്കാരൻ : ഞങ്ങളുടെ കർത്താവേ / ഞങ്ങളോടു കരുണ ചെയ്യണമേ."
    },
    {
        "type": "prose",
        "content": "ജനം : ഞങ്ങളുടെ കർത്താവേ / കൃപയുണ്ടായി ഞങ്ങളോടു കരുണചെയ്യേണമേ. / ഞങ്ങളുടെ കർത്താവേ / ഞങ്ങളുടെ നമസ്ക്കാരവും ശുശ്രൂഷയും കൈക്കൊണ്ട് / ഞങ്ങളോടു കരുണ ചെയ്യേണമേ."
    },
    {
        "type": "prose",
        "content": "പട്ടക്കാരൻ : ദൈവമേ നിനക്കു സ്‌തുതി."
    },
    {
        "type": "prose",
        "content": "ജനം : സ്രഷ്ടാവേ നിനക്കു സ്തുതി. / പാപികളായ നിന്റെ അടിയാരോടു / കരുണ ചെയ്യുന്ന മശിഹാ രാജാവേ / നിനക്കു സ്തുതി. ബാറെക്മോർ."
    },
    {
        "type": "prose",
        "content": "പട്ടക്കാരൻ : സ്വർഗ്ഗസ്ഥനായ ഞങ്ങളുടെ പിതാവേ!"
    },
    {
        "type": "prose",
        "content": "ജനം : നിന്റെ തിരുനാമം പരിശുദ്ധമാക്കപ്പെടേണമേ. / നിന്റെ രാജ്യം വരേണമേ. / നിന്റെ തിരുവിഷ്ടം സ്വർഗ്ഗത്തിലെപ്പോലെ ഭൂമിയിലും ആകേണമെ. / ഞങ്ങൾക്കാവശ്യമുള്ള അപ്പം ഇന്നും ഞങ്ങൾക്കു തരേണമേ. / ഞങ്ങളുടെ കടക്കാരോടു ഞങ്ങൾ ക്ഷമിച്ചതുപോലെ / ഞങ്ങളുടെ കടങ്ങളും പാപങ്ങളും ഞങ്ങളോടു ക്ഷമിക്കണമേ. / പരീക്ഷയിലേക്കു ഞങ്ങളെ പ്രവേശിപ്പിക്കരുതേ. / പിന്നെയോ ദുഷ്ടനിൽ നിന്നും ഞങ്ങളെ രക്ഷിച്ചുകൊള്ളണമേ. / എന്തുകൊണ്ടെന്നാൽ രാജ്യവും ശക്തിയും മഹത്വവും / എന്നേക്കും നിനക്കുള്ളതാകുന്നു ആമ്മീൻ."
    },
    {
        "type": "prose",
        "content": "പട്ടക്കാരൻ : കൃപ നിറഞ്ഞ മറിയമേ നിനക്കു സമാധാനം."
    },
    {
        "type": "prose",
        "content": "ജനം : നമ്മുടെ കർത്താവ് നിന്നോടു കൂടെ. / സ്ത്രീകളിൽ നീ വാഴ്ത്ത പ്പെട്ടവളാകുന്നു. / നിന്റെ ഉദരഫലമായ / നമ്മുടെ കർത്താവേശു മശിഹാ വാഴ്ത്തപ്പെട്ടവനാകുന്നു. / ശുദ്ധമുള്ള കന്യക മർത്തമറിയമേ / തമ്പുരാന്റെ അമ്മേ / പാപികളായ ഞങ്ങൾക്കുവേണ്ടി / ഇപ്പോഴും എപ്പോഴും / ഞങ്ങളുടെ മരണസമയത്തും / ദൈവംതമ്പുരാനോട് അപേക്ഷിച്ചുകൊള്ളണമേ. ആമ്മീൻ."
    },
    {
        "type": "heading",
        "content": "പ്രാരംഭപ്രാർത്ഥന"
    },
    {
        "type": "prose",
        "content": "പട്ടക്കാരൻ : ശുബഹോലാബോ.... (പിതാവിനും പുത്രനും പരിശുദ്ധ റൂഹായ്ക്കും സ്തുതി.)"
    },
    {
        "type": "prose",
        "content": "ജനം : ബലഹീനരും പാപികളുമായ ഞങ്ങളുടെ മേൽ / അനുഗ്രഹങ്ങളും കരുണയും / രണ്ടു ലോകങ്ങളിലും / എന്നുമെന്നേക്കും ചൊരിയപ്പെടുമാറാകണമേ. ആമ്മീൻ."
    },
    {
        "type": "prose",
        "content": "പട്ടക്കാരൻ : ദൈവമായ കർത്താവേ! ഞങ്ങളുടെ സന്തോഷത്തിന്റെ ആരംഭവും, ആനന്ദത്തിൻ്റെ പൂർത്തീകരണവും, നിന്നോടുകൂടെയും, നീ മുഖാന്തിരവും ഉണ്ടാകുവാൻ തക്കവണ്ണം അക്ഷയമായ സന്തോഷത്തിനു ഞങ്ങളെ യോഗ്യരാക്കേണമേ. ഞങ്ങളുടെ ദേഹികളും ആത്മാക്കളും നിന്നാൽ ആനന്ദിക്കുമാറാകണമേ. നിന്റെ കരുണയാൽ ഞങ്ങളുടെ ദുഃഖങ്ങൾ മായിക്കപ്പെടുകയും, നിൻ്റെ ദയവാൽ ഞങ്ങളുടെ സുകൃതങ്ങൾ വർദ്ധിക്കുകയും, അനുഗ്രഹങ്ങൾ നിറഞ്ഞുകവിയുകയും, ഞങ്ങളുടെ മനഃസാക്ഷികൾ ശ്രേഷ്ഠമായിത്തീരുകയും ചെയ്യേണമേ. ഞങ്ങളുടെ മണവാളൻ പൂർണ്ണനും മണവാട്ടി ശ്രേഷ്ഠയുമായി തീരേണമേ. നിന്റെയും ആദിമുതൽ നിന്നെ പ്രീതിപ്പെടുത്തിയിട്ടുള്ള സർവ്വവിശുദ്ധന്മാരുടെയും കൂട്ടത്തിൽ അക്ഷയമായ സൗഭാഗ്യാവസ്ഥയിൽ ഞങ്ങൾ ആനന്ദിക്കുമാറാകണമേ. പിതൃ പുത്ര പരിശുദ്ധാത്മാവാം ദൈവമേ! നിന്റെ വിശുദ്ധന്മാരുടെ കൂട്ടത്തിലും നിന്റെ വത്സലന്മാരുടെ ഗണത്തിലും ചേർന്നു നിന്നുകൊണ്ട് ഞങ്ങൾ നിനക്കു സ്‌തുതിയും സ്തോത്രവും കരേറ്റുമാറാകേണമേ. ഹോശോ..."
    },
    {
        "type": "prose",
        "content": "ജനം : ആമ്മീൻ"
    },
    {
        "type": "link",
        "file": "psalm51.json"
    },
    {
        "type": "heading",
        "content": "(എനിയോനോ - ബ്രീക്ക് ദ് ഹാദി)"
    },
    {
        "type": "song",
        "content": "ധന്യൻ വിൺമൺ വാസികളെ - സന്തോ - ഷിപ്പിച്ചോൻ\nഭക്തർക്കരുളുക കരുണാബ്‌ധേ - മ്ശീഹാ - സന്തോഷം"
    },
    {
        "type": "song",
        "content": "രക്ഷകനെ വൈദികർ തിരുനാ - മ - ത്തിൽ നൽകീടും\nമോതിരഭൂഷകളെ സദയം - വാഴ്ത്തുക - തൃക്കയ്യാൽ"
    },
    {
        "type": "song",
        "content": "മോതിരമരുളി തിരുസഭയെ - മശിഹാ - വേട്ടപ്പോൾ\nപരിപാവന തനുരുധിരങ്ങൾ - കൈക്കൊണ്ടാളവളും"
    },
    {
        "type": "song",
        "content": "മോതിരമതിനാൽ കൊലയീന്നും താ മാർ രക്ഷിതയായ്\nഅതുപോൽ പാപവിമോചനമീ ഞങ്ങൾ നേടട്ടെ"
    },
    {
        "type": "subtext",
        "content": "ബാറെക്മോർ. ശുബഹോ.... മെനഓലം..."
    },
    {
        "type": "song",
        "content": "മാനവർ വാനവർ വന്ദിച്ച് - വാഴ്ത്തിപ്പാടുന്ന\nത്രിത്വരഹസ്യം സംപൂജ്യം - താതാത്മജറൂഹാ"
    },
    {
        "type": "subtext",
        "content": "മൊറിയോ റാഹേമെലൈനൂവാദാറൈൻ"
    },
    {
        "type": "heading",
        "content": "പ്രാർത്ഥന"
    },
    {
        "type": "prose",
        "content": "പട്ടക്കാരൻ : പിതൃ പുത്ര പരിശുദ്ധാത്മാവാം ദൈവമേ! ആകാശത്തേയും ഭൂമിയേയും ഉയരത്തേയും ആഴത്തേയും സംയോജിപ്പിച്ചതായ നിന്റെ സമാധാനം, ഇപ്പോൾ പരസ്പരം സമീപിച്ചിരിക്കുന്ന ഈ ഞങ്ങളുടെ സഹോദരങ്ങളെ സംയോജിപ്പിക്കുകയും തന്മൂലം ആയുഷ്ക്കാലം മുഴുവൻ പരസ്പരം സ്നേഹിക്കുകയും സന്തോഷപൂർവ്വം അന്യോന്യം സ്വീകരിക്കുകയും ചെയ്യത്തക്കവണ്ണമുള്ള ഐക്യമത്യം ഇവരിൽ ഉണ്ടാവുകയും ചെയ്യേണമേ. ഹോശോ..."
    },
    {
        "type": "prose",
        "content": "ജനം: ആമ്മീൻ"
    },
    {
        "type": "heading",
        "content": "(കുക്കിലിയോൻ - മൂന്നാം രാഗം)"
    },
    {
        "type": "song",
        "content": "നൽകുക നന്മൊഴി മാനസമേ - ഹാലേലൂയ്യാ\nസേവിക്കും ഞാനരചനെ എന്നുരചെയ്യും\nവർഷിച്ചാൻ കൃപ നിന്നധരത്തിൽ - ഹാലേലൂയ്യാ\nഎന്നെന്നേക്കും നിന്നെ ദൈവം വാഴ്ത്തി."
    },
    {
        "type": "subtext",
        "content": "ബാറെക്മോർ..... ശുബഹോ... മെനഓലം..."
    },
    {
        "type": "heading",
        "content": "(എക്ബോ)"
    },
    {
        "type": "song",
        "content": "ഉപമകളാൽ - ശ്ലേമൂൻ ചൊന്നാനേവം, ചാരുമുഖീ - പാരം നീ\nശ്ലാഘിക്കും നിൻ പ്രിയനേവൻ\nഎൻ നാഥൻ - പതിനായിരമതിലുത്തമനാം\n/tതൻ പൂങ്കാവാണിസറായേൽ\n/tശുഭ്രൻ യാക്കോബിൻ ലതയിൽ\n/tരക്തൻ നർദ്ദീൻ തൈലത്തിൽ\n/tമൃദുലൻ ലബനോൻ കാരകിലിൽ\nപാർക്കിലിവൻ ദൈവസമൻ\nവിശ്രുതനാ മിവനെ നാം വാഴ്ത്തീടുന്നു."
    },
    {
        "type": "prose",
        "content": "ശുശ്രൂഷക്കാരൻ : സ്തൗമൻ കാലോസ്..."
    },
    {
        "type": "prose",
        "content": "ജനം: കുറിയേലായിസോൻ."
    },
    {
        "type": "heading",
        "content": "പ്രുമിയോൻ"
    },
    {
        "type": "prose",
        "content": "പട്ടക്കാരൻ : നാം എല്ലാവരും പ്രാർത്ഥിച്ച് കർത്താവിനോട് അനുഗ്രഹങ്ങളും കരുണയും യാചിക്കണം."
    },
    {
        "type": "prose",
        "content": "ജനം : അനുഗ്രഹിക്കുന്നവനായ കർത്താവേ / ഞങ്ങളോട് കരുണ ചെയ്ത് / ഞങ്ങളെ സഹായിക്കണമെ."
    },
    {
        "type": "prose",
        "content": "പട്ടക്കാരൻ : സ്തുതിയും സ്തോത്രവും …"
    },
    {
        "type": "prose",
        "content": "ജനം: ആമ്മീൻ"
    },
    {
        "type": "heading",
        "content": "സെദറാ"
    },
    {
        "type": "prose",
        "content": "പട്ടക്കാരൻ : മനുഷ്യരുടെ സർവ്വപരിജ്ഞാനത്തിൽ … നിന്നേയും നിന്റെ പിതാവിനേയും പരിശുദ്ധ റൂഹായേയും സ്‌തുതിക്കുകയും ചെയ്യുമാറാകണമേ. ഹോശോ..."
    },
    {
        "type": "prose",
        "content": "ജനം: ആമ്മീൻ"
    },
    {
        "type": "prose",
        "content": "പട്ടക്കാരൻ : ദൈവത്തിൽ നിന്ന്..."
    },
    {
        "type": "prose",
        "content": "ജനം: ആമ്മീൻ."
    },
    {
        "type": "heading",
        "content": "(കോലൊ - ഏനോനൊ)"
    },
    {
        "type": "song",
        "content": "പതിവൃതയാം - പരിപാവന സഭയെ\nവാനോൻ കാന്തൻ - വേട്ടൊരു നേരം\nശീമോൻ യോ - ഹന്നാനെന്നിവരെ\nആഹ്വാനം ചെ - യ്തേല്പിച്ചേവം\n/tവീടിൻ ഭരണം ശീമോ - നെ\n/tസുവിശേ-ഷം യോഹന്നാ - നെ\n/tകല്പിച്ചാൻ വിലയേ - റീടും\nര - ക്തത്താൽ ഞാൻ വാങ്ങിയോരീ\nസഭയെ - നിങ്ങൾ - സംരക്ഷി - പ്പിൻ\nTba\nഎൻ പേർക്കായ്--ദൈവമൊരുക്കി വിരു-\nന്നെന്നാ സതിയാം സഭയാർക്കു - ന്നു.\nസ്പർശിക്കി--ല്ലെൻ ബലിവേദിയിലെ\nബലിയാമുറ്റൻ--കൂറ്റനെയ--ന്യൻ\n/tനിന്ന--ന്തികമാർന്നീ--ടു--ന്നോൻ\n/tസ്നാനം--പ്രാപിച്ചീ--ടാ--തെ\n/tനമ്മൾ--ക്കുള്ള രഹ--സ്യ--ങ്ങൾ\nകാ--ണ്മാ--നിടയായീടരുതെ-\nന്നെന്നോടുടയോൻ അരുളിച്ചെ--യ്താൻ."
    },
    {
        "type": "subtext",
        "content": "ബാറെക്മോർ.  ശുബഹോ…"
    },
    {
        "type": "subtext",
        "content": "Tba"
    },
    {
        "type": "song",
        "content": "മൂടുപടം,--വടി, മോതിരമിവയാൽ\nതാമാർ വിജയം--സമ്പാദി--ച്ചു\nപൊക്കണവും--കല്ലും കവിണയുമായ്\nവെന്നാൻ ഗോല്യാ--ത്തിനെ ദാവീ--ദും\n/tതാമാർ--ഉത്തമയായ് മൂ--ന്നാൽ\n/tദാവീ--ദുന്നതനാ--യ് മൂ--ന്നാൽ\n/tസംര--ക്ഷകനാം ത്രിത്വ--ത്തെ\nവി--ശ്വാ--സിനി പാവന സഭയാൾ\nസ്‌തുതിഗീതത്താൽ--കീർത്തിക്കു--ന്നു."
    },
    {
        "type": "subtext",
        "content": "മെനഓലം …"
    },
    {
        "type": "song",
        "content": "വിശ്വസ്തെ സഭയെ ഭയമെന്തിന്നുള്ളിൽ\nക്ലേശം - ലേശം വേണ്ടാ\nഅപരനെ നീ - മോഹിക്കാത്തതിനാൽ\nനിന്നെ ഞാനും - കൈവെടികി-ല്ല.\n/tലോക - ത്തിന്നവസാനത്തിൽ\n/tപാരും - വാനുമഴിഞ്ഞാലും\n/tവാഴും - നീയാപത്തെ-നെ\nതാ - താത്മജ - വിമലാത്മാവിൻ\nഗേഹം - പാർത്താൽ നിൻത്രോണോ - സാം"
    },
    {
        "type": "subtext",
        "content": "മൊറിയോ റാഹെമെലായിൻ..."
    },
    {
        "type": "heading",
        "content": "എത്രോ"
    },
    {
        "type": "prose",
        "content": "പട്ടക്കാരൻ : വ്രതനിഷ്ഠയും വെടിപ്പുമുള്ള ആത്മാക്കളെ തനിക്കായി വിവാഹനിശ്ചയം ചെയ്യുന്ന സാക്ഷാൽ സത്യമണവാളനായുള്ളോവേ! തിരുമുമ്പാകെ നിൽക്കുന്ന ബലഹീനരായ ഞങ്ങളുടെ മാദ്ധ്യസ്ഥം മൂലം പരസ്പരം വിവാഹനിശ്ചയം ചെയ്യപ്പെടുകയും തങ്ങളുടെ മണവാളത്വത്തിന്റെ മദ്ധ്യസ്ഥനായി നിന്നെ അംഗീകരിക്കുകയും ചെയ്തിരിക്കുന്ന ഈ ദാസരിൽ നിന്ന് സുകൃതനടപടികളാകുന്ന മധുരപരിമളം വീശുവാൻ നീ ഇവരെ യോഗ്യരാക്കേണമേ. ആത്മാർത്ഥമായ സ്നേഹവും യോജിപ്പും ശാന്തതയും വികാരഭരിതമല്ലാത്ത ഐക്യവും ഇവരിൽ ഉണ്ടാകുമാറാകണമേ. ആത്മാവിലും ശരീരത്തിലും പരസ്പരം നിർമ്മലത സംരക്ഷിക്കുവാൻ ഇവർക്ക് ശക്തി നൽകേണമേ. ഇവർ നിനക്കും നിന്റെ പിതാവിനും പരിശുദ്ധ റൂഹായ്ക്കും സ്തുതിയും സ്തോത്രവും കരേറ്റുമാറാകേണമേ. ഹോശോ..."
    },
    {
        "type": "prose",
        "content": "ജനം : ആമ്മീൻ"
    },
    {
        "type": "prose",
        "content": "പട്ടക്കാരൻ : (മോതിരങ്ങൾ കൈയിലെടുത്ത്) തന്റെ കരുണയാലും ബഹുലമായ കൃപയാലും ഈ മോതിരങ്ങളെ ആശീർവദിക്കുന്ന പിതാവിനും പുത്രനും പരിശുദ്ധ റൂഹായ്ക്കും സ്തുതി."
    },
    {
        "type": "prose",
        "content": "ജനം : ആമ്മീൻ"
    },
    {
        "type": "prose",
        "content": "പട്ടക്കാരൻ : (മോതിരങ്ങളുടെ മേൽ കൈ ആവസിപ്പിച്ചുകൊണ്ട്) വിശുദ്ധ സഭാസന്താനങ്ങളുടെ സന്തോഷപൂർത്തിക്കായി പിതാവിന്റെയും പുത്രന്റെയും ജീവനുള്ള പരിശുദ്ധ റൂഹായുടെയും നാമത്തിൽ ഈ മോതിരങ്ങൾ ആശീർവദിക്കപ്പെട്ടിരിക്കുന്നു."
    },
    {
        "type": "prose",
        "content": "ജനം: ബാറെക്മോർ"
    },
    {
        "type": "prose",
        "content": "പട്ടക്കാരൻ : ബമോ ദാബോ..."
    },
    {
        "type": "prose",
        "content": "ജനം : ആമ്മീൻ"
    },
    {
        "type": "prose",
        "content": "പട്ടക്കാരൻ : (മണവാളന് മോതിരം നൽകിക്കൊണ്ട്)\\n/tനമ്മുടെ കർത്താവായ യേശുമിശിഹായുടെ വലത്തുകൈ കരുണയോടെ നിങ്കലേക്കു നീട്ടപ്പെടുകയും നിന്റെ വിവാഹനിശ്ചയത്തിനുള്ള ഈ മോതിരത്തോടുകൂടെ അവിടുത്തെ കൃപയും അനുഗ്രഹവും നിനക്ക് ലഭിക്കുകയും ചെയ്യുമാറാകട്ടെ. പനിറഞ്ഞതും അനുഗ്രഹപ്രദവുമായ ഈ വലങ്കൈ ആയുഷ്ക്കാലം മുഴുവൻ നിന്നോടുകൂടെ ഉണ്ടായിരുന്ന് നിന്നെ കാത്തുകൊള്ളുകയും ചെയ്യുമാറാകട്ടെ."
    },
    {
        "type": "prose",
        "content": "ജനം : ആമ്മീൻ"
    },
    {
        "type": "prose",
        "content": "പട്ടക്കാരൻ : (മണവാട്ടിക്ക് മോതിരം നൽകിക്കൊണ്ട്)\\n/tനമ്മുടെ കർത്താവായ യേശുമിശിഹായുടെ അനുഗ്രഹ പൂർണ്ണ മായ വലതുകൈ അദൃശ്യമായി നിങ്കലേക്ക് നീട്ടപ്പെടുകയും വി. ശ്ലീഹന്മാരിൽ നിന്നെന്നപോലെ ആചാര്യന്മാരുടെ കൈകളിൽ നിന്ന് നിന്റെ വിവാഹനിശ്ചയത്തിനുള്ള ഈ മോതിരം നീ പ്രാപിക്കുകയും ചെയ്യുമാറാകട്ടെ. ആത്മശരീരങ്ങളുടെ സ്വസ്ഥതയോടും ഹൃദയ സന്തോഷത്തോടും കൂടെ പിതാവിനും പുത്രനും പരിശുദ്ധ റൂഹായ്ക്കും നീ സ്തുതി കരേറ്റുകയും ചെയ്യുമാറാകട്ടെ. ഹോശോ..."
    },
    {
        "type": "prose",
        "content": "ജനം : ആമ്മീൻ"
    },
    {
        "type": "heading",
        "content": "പ്രാർത്ഥന"
    },
    {
        "type": "prose",
        "content": "പട്ടക്കാരൻ : വിശുദ്ധ സഭയുടെ സന്തോഷത്തെ തന്റെ അഭിഷിക്തൻമൂലം പൂർത്തീകരിച്ച ദൈവമായ കർത്താവ് പരസ്പരം വിവാഹ നിശ്ചയം കഴിഞ്ഞിരിക്കുന്ന ഈ നമ്മുടെ മക്കളെ സത്യത്തിലും നീതിയിലും സമ്പൂർണ്ണരാക്കുകയും, ഇവർ ധരിച്ചിരിക്കുന്ന ഈ മോതിരങ്ങളോടു കൂടെ സ്വർഗ്ഗീയമായ അനുഗ്രഹങ്ങൾ ഇവർക്ക് നൽകുകയും പരിപാകതയാൽ ഇവരെ അലങ്കരിക്കുകയും വിനയത്താൽ ഇവരെ ശ്രേഷ്ഠരാക്കുകയും ചെയ്യട്ടെ. ഇസഹാക്കിന്റെയും റിബേക്കായുടെയും വിവാഹനിശ്ചയത്തെ സ്വർണ്ണാഭരണങ്ങളാൽ പൂർത്തിയാക്കിയതുപോലെ ഇവരെയും നീതിയാകുന്ന മോതിരങ്ങൾ കൊണ്ട് പൂർണ്ണരാക്കട്ടെ. മണവാളനെ തന്റെ രക്ഷയാൽ ആനന്ദിപ്പിക്കുകയും മണവാട്ടിയെ ശാശ്വതവും അക്ഷയവുമായ മനോഹര ഭൂഷണങ്ങളാൽ അലങ്കരിക്കുകയും ചെയ്യുമാറാകട്ടെ. സ്വർണ്ണാഭരണങ്ങൾ കൊണ്ടുള്ള അലങ്കാരങ്ങളെക്കാൾ മഹിമയേറിയ വെടിപ്പിൻ മുദ്ര കൊണ്ട് ഇവർ അലങ്കരിക്കപ്പെടുമാറാകട്ടെ. ഇവരുടെ ഈ അന്യോന്യ ബന്ധവും ചേർച്ചയും തന്റെ പ്രീതിക്കും യോഗ്യമായവിധത്തിലുള്ള സ്വഭാവ വളർച്ചയ്ക്കും ഉതകുവാൻ ദൈവമായ കർത്താവ് സംഗതിയാക്കട്ടെ. സകല കപട സ്നേഹത്തേയും ഇവരിൽനിന്ന് നീക്കിക്കളയുകയും, അന്യോന്യം സ്നേഹിപ്പാനായി സ്നേഹാഗ്നികൊണ്ട് ഇവരുടെ ഹൃദയങ്ങളെ ഉജ്ജ്വലിപ്പിക്കുകയും ചെയ്യട്ടെ. അക്ഷയമായ സൗന്ദര്യംകൊണ്ട് ഇവരെ അലങ്കരിക്കുമാറാകട്ടെ. സുരഭിലങ്ങളായ ശൂശാനാപുഷ്പങ്ങളേക്കാൾ സൗരഭ്യമേറിയ പരിപാകതയാൽ ഇവരുടെ മനസ്സാക്ഷിയെ നയിക്കുവാൻ സംഗതിയാക്കട്ടെ. മനുഷ്യവർഗ്ഗത്തെ വിദ്വേഷിക്കുന്ന അസൂയാലുക്കളായ ദുഷ്ടമനുഷ്യരുടെ കൈകളിൽ നിന്ന് ദൈവം ഇവരെ സംരക്ഷിച്ചുകൊള്ളുമാറാകട്ടെ. പാവനമായ വിവാഹത്തിന്റെ നിർമ്മല മാർഗ്ഗത്തെ വഷളാക്കുന്ന ദുഷ്ടാത്മാക്കളിൽ നിന്ന് ഇവരെ കാത്തുകൊള്ളുകയും ചെയ്യട്ടെ. കർത്താവ് തന്റെ സന്നിധിയിൽ നിന്ന് നല്ല കാലങ്ങളും അനുഗ്രഹസമ്പൂർണ്ണമായ സംവത്സരങ്ങളും ഇവർക്ക് നൽകുമാറാകട്ടെ."
    },
    {
        "type": "subheading",
        "content": "(കിഴക്കോട്ടു തിരിഞ്ഞ്)"
    },
    {
        "type": "prose",
        "content": "ദൈവമായ കർത്താവേ! നിന്റെ മഹിമയുടെ മുമ്പാകെ നിൽക്കുന്ന ബലഹീനരും പാപികളുമായ ഞങ്ങളുടെ പ്രാർത്ഥനകളെ നീ കേൾക്കണമേ. ഇവർക്ക് അനുഗൃഹീത സന്താനങ്ങളെയും സൗഭാഗ്യകാലങ്ങളേയും നൽകണമേ. സൽപ്രവർത്തികളാകുന്ന സമ്പാദ്യം ഇവർക്ക് വർദ്ധിപ്പിക്കേണമേ. നിന്നിലുള്ള സത്യവിശ്വാസത്തിൽ ഇവരെ സ്ഥിരപ്പെടുത്തിക്കൊള്ളണമേ. അതിൽ തന്നെ സദാ സ്ഥിതി ചെയ്യുവാനും ഇവരുടെ മക്കൾക്കും അതിനെ അവകാശമായി നൽകുവാനും കൃപ ചെയ്യണമേ. ഈ വിരുന്നിനായി ഒരുങ്ങി വന്നിരിക്കുന്നവർക്ക് നിന്റെ കരുണകളും അനുഗ്രഹങ്ങളും സമൃദ്ധിയായി നൽകണമേ. നിന്റെ വിജയ സ്ലീബായാൽ ഈ മണവാളനേയും മണവാട്ടിയേയും കാത്തുകൊള്ളുകയും, പിതാവും പുത്രനും പരിശുദ്ധ റൂഹായുമായുള്ളോവേ, ഞങ്ങളെല്ലാവരുടെമേലും നിന്റെ കരുണകൾ വർഷിക്കുകയും ചെയ്യണമേ. ഹോശോ..."
    },
    {
        "type": "prose",
        "content": "ജനം : ആമ്മീൻ"
    },
    {
        "type": "heading",
        "content": "സുഗീസോ"
    },
    {
        "type": "subheading",
        "content": "(ഇത്തോനോ ഇത്തോനോ... രീതി)"
    },
    {
        "type": "song",
        "content": "സഭയാം തിരുസഭയാ - മീ - ഞാൻ\nഅത്യുന്നതനുടെ മണവാ - ട്ടി"
    },
    {
        "type": "song",
        "content": "പാവനസഭ ചൊന്നീ ടുന്നൂ\nഎൻവരനേവൻ ഞാൻ ധ - ന്യ\nവന്ദിക്കുന്നേൻ വ - ന്നെ - ന്നെ\nവേട്ടൊരു മണവാളൻ തന്നെ"
    },
    {
        "type": "song",
        "content": "പ്രിയനെന്നെ വേട്ടൊരു നാളിൽ\nസത്വരമുന്നതി ഞാൻ പൂണ്ടു\nസൃഷ്ടികളതിലതിശ - യമാണ്ടൂ\nമഹിമയണിഞ്ഞോൾ ഞാൻ ധ - ന്യ"
    },
    {
        "type": "song",
        "content": "എന്നെ മാമോദീസായാൽ\nആത്മീയായുധമണിയിച്ചാൻ\nവിരലിന്മേൽ മെയ് ര - ക്തങ്ങൾ\nമോതിരമായെൻ പേർക്കേ - കി\nTba\nദുർഗ്ഗമ മാർഗ്ഗങ്ങ--ളിലൂ-ടെ\nചോരന്മാരെ കൂ--സാ--തെ\nയോർദ്ദാൻ നദിയിങ്കൽ--ഞാൻ-ചെ-\nന്നവനേ ജനമദ്ധ്യേ--തേ--ടി.\nTba\nസങ്കടമൊടു നിലവി--ളി കൂ--ട്ടി\nസീയോനിൽ ഞാൻ--ചെ--ന്ന--പ്പോൾ\nകബറതിലവനെ യൂ--ദ--ന്മാർ\nവച്ചെന്നവരെന്നോ--ടോ--തി."
    },
    {
        "type": "song",
        "content": "സ്കീപ്പായാൽ ഞാൻ വേ - ട്ടൊ - ളാം\nസുമുഖീ സ്വാഗതമോതു - ന്നേൻ\nതാതനികേതം ഞാൻ പൂകി\nവിട്ടീടാം ഞാൻ റൂഹായെ"
    },
    {
        "type": "subtext",
        "content": "മൊറിയോ റാഹേം......."
    },
    {
        "type": "heading",
        "content": "ഹൂത്തോമൊ"
    },
    {
        "type": "prose",
        "content": "പട്ടക്കാരൻ : ദൈവത്താൽ നീതീകരിക്കപ്പെട്ട ഈ സാക്ഷ്യത്തിനായി ഒരുങ്ങിവന്നിരിക്കുന്ന വിശ്വാസികളെ! നിങ്ങളുടെ ബുദ്ധിമുട്ടിന് മുപ്പതും അറുപതും നൂറും ഇരട്ടിയായി അവിടുന്നു പ്രതിഫലം നൽകുമാറാകട്ടെ. എപ്പോഴും നിങ്ങൾക്ക് നന്മകൾ നൽകുമാറാകട്ടെ. നമ്മുടെ കർത്താവിന്റെ സ്ലീബാ + രാവും പകലും നിങ്ങളോടുകൂടി സ്ഥിതി ചെയ്ത് ദുഷ്ടനിൽ നിന്നും അവന്റെ സൈന്യങ്ങളിൽ നിന്നും നിങ്ങളെ കാത്തുകൊള്ളുകയും ചെയ്യുമാറാകട്ടെ."
    },
    {
        "type": "prose",
        "content": "ജനം : ആമ്മീൻ"
    }
]