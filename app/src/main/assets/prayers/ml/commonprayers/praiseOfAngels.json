[
    {
        "type": "heading",
        "content": "മാലാഖമാരുടെ സ്തുതിപ്പ്"
    },
    {
        "type": "prose",
        "content": "/tഅത്യുന്നതങ്ങളിൽ സ്വർഗ്ഗീയ മാലാഖമാർ സ്തുതിക്കുന്നതുപോലെ / ബലഹീനരും മൺമയരുമായ ഞങ്ങളും സ്തുതിക്കുന്നു."
    },
    {
        "type": "prose",
        "content": "/tഎല്ലാക്കാലത്തും എല്ലാസമയത്തും ഉയരങ്ങളിൽ ദൈവത്തിന് സ്തുതിയും / ഭൂമിയിൽ സമാധാനവും നിരപ്പും / മനുഷ്യമക്കൾക്ക് നല്ല ശരണവും ഉണ്ടായിരിക്കട്ടെ."
    },
    {
        "type": "prose",
        "content": "/tഞങ്ങൾ നിന്നെ സ്തുതിക്കുകയും വാഴ്ത്തുകയും വന്ദിക്കുകയും ചെയ്യുന്നു / സ്തുതിയുടെ ശബ്ദം നിനക്കു ഞങ്ങൾ കരേ റ്റുന്നു."
    },
    {
        "type": "prose",
        "content": "/tസർവ്വ ശക്തിയുള്ള പിതാവും / സ്വർഗ്ഗീയരാജാവും സ്രഷ്ടാവുമായിരിക്കുന്ന ദൈവമായ കർത്താവേ! നിന്നെയും / യേശുമിശിഹായായ ഏകപുത്രനാകുന്ന ദൈവമായ കർത്താവേ! വിശുദ്ധ റൂഹായോടു കൂടെ നിന്നെയും, നിൻ്റെ സ്‌തുതിയുടെ വലിപ്പം നിമിത്തം ഞങ്ങൾ സ്തോത്രം ചെയ്യുന്നു."
    },
    {
        "type": "prose",
        "content": "/tപിതാവിന്റെ പുത്രനും വചനവും / ലോകത്തിൻ്റെ പാപത്തെ വഹിക്കുന്നതും / വഹിച്ചവനുമായ ദൈവത്തിൻ്റെ കുഞ്ഞാടായ കർത്താവേ! ഞങ്ങളോടു കരുണ ചെയ്യണമെ."
    },
    {
        "type": "prose",
        "content": "/tലോകത്തിന്റെ പാപത്തെ വഹിക്കുന്നതും / വഹിച്ചവനുമായുള്ളോവേ / നിന്റെ ചെവിചായിച്ച് ഞങ്ങളുടെ അപേക്ഷ കൈക്കൊള്ളണമെ."
    },
    {
        "type": "prose",
        "content": "/tപിതാവിന്റെ വലത്തുഭാഗത്ത് മഹത്വത്തോടെ ഇരിക്കുന്നവനേ! ദയതോന്നി ഞങ്ങളോട് കരുണ ചെയ്യണമെ."
    },
    {
        "type": "prose",
        "content": "/tഎന്തെന്നാൽ നീ മാത്രം പരിശുദ്ധനാകുന്നു / വിശുദ്ധ റൂഹായോടുകൂടെ / യേശുമിശിഹായായ നീ മാത്രം / പിതാവായ ദൈവത്തിന്റെ മഹത്വത്തിന് / നിത്യമായി കർത്തവ്യമുള്ളവനുമാകുന്നു."
    },
    {
        "type": "prose",
        "content": "/tഎല്ലാക്കാലത്തും ഞങ്ങൾ ജീവനോടിരിക്കുന്ന ദിവസങ്ങളൊക്കെയും / നിന്നെ ഞങ്ങൾ വാഴ്ത്തുകയും / എന്നേയ്ക്കും വാഴ്ത്തപ്പെട്ടതും / നിത്യതയുള്ളതുമായനിൻ്റെ പരിശുദ്ധതിരുനാമത്തെ സ്‌തുതിക്കുകയും ചെയ്യും."
    },
    {
        "type": "prose",
        "content": "/tഞങ്ങളുടെ പിതാക്കൻമാരുടെ ദൈവമായ സർവ്വശക്തിയുള്ള കർത്താവേ! നീ വാഴ്ത്തപ്പെട്ടവനാകുന്നു / നിന്റെ തിരുനാമം മഹത്വമുള്ളതും / നീ എന്നേക്കും മഹത്വങ്ങളിൽ പ്രാബല്യമുള്ളവനുമാകുന്നു."
    },
    {
        "type": "prose",
        "content": "/tസ്തുതി നിനക്കു യോഗ്യമാകുന്നു / മഹത്വം നിനക്കു യുക്തമാകുന്നു / സകലത്തിന്റെയും ദൈവവും സത്യത്തിന്റെ പിതാവുമായവനേ / നിനക്കും ഏകപുത്രനും / ജീവനുള്ള വിശുദ്ധ റൂഹായ്ക്കും / ഇപ്പോഴും എല്ലാസമയത്തും / എന്നേക്കും പുകഴ്‌ച ചേർച്ചയാകുന്നു. ആമ്മീൻ."
    },
    {
        "type": "prose",
        "content": "/tമോറാനേശുമിശിഹാ! നിൻ്റെ കരുണയുടെ വാതിൽ ഞങ്ങളുടെ മുഖങ്ങളിൽ നീ അടയ്ക്കരുതേ. കർത്താവേ! ഞങ്ങൾ പാപികളാകുന്നുവെന്ന് ഞങ്ങൾ ഏറ്റുപറയുന്നു. ഞങ്ങളോടു കരുണയുണ്ടാകണമേ."
    },
    {
        "type": "prose",
        "content": "/tകർത്താവേ! നിൻ്റെ മരണത്താൽ ഞങ്ങളുടെ മരണം മായപ്പെടുവാനായിട്ട് നിൻ്റെ സ്നേഹം നിൻ്റെ സ്ഥാനത്തു നിന്ന് ഞങ്ങളുടെ പക്കൽ നിന്നെ ഇറക്കി. ഞങ്ങളോടു കരുണയുണ്ടാകണമേ."
    }
]