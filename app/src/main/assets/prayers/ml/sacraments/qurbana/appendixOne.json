[
    {
        "type": "heading",
        "content": "വി. കുർബ്ബാന കൊടുക്കുമ്പോൾ"
    },
    {
        "type": "subheading",
        "content": "(1) മാർ ബാലായി"
    },
    {
        "type": "song",
        "content": "1. രക്ഷകനുരചെയ്‌താൻ-എൻ മെയ് രക്തങ്ങൾ\nകൈക്കൊള്ളുന്നോരിൽ-വാസം ചെയ്യും ഞാൻ."
    },
    {
        "type": "song",
        "content": "2. വിശ്വാസാൽ ശുദ്ധ്യാ-എന്നെ കൈക്കൊണ്ട്\nകല്‌പന കാക്കുന്നോൻ എൻ സ്നേഹിതനല്ലോ"
    },
    {
        "type": "song",
        "content": "3. ഗാത്രം ഭക്ഷണമാം- രുധിരം കാസായാം\nഅവ കൈക്കൊൾവോനിൽ-വാസം ചെയ്യും ഞാൻ. ."
    },
    {
        "type": "song",
        "content": "4. ആത്മാവിന് മുക്തി-നേടാൻ പുണ്യമെഴും\nരക്തശരീരങ്ങൾ-രക്ഷകനേ! നൽക."
    },
    {
        "type": "song",
        "content": "5. താവകഗാത്രത്താൽ-പരിഹാരം നേടി\nനിശ്ചയമായ് ജീവൻ-പ്രാപിക്കും ഞങ്ങൾ."
    },
    {
        "type": "song",
        "content": "6. രക്തശരീരങ്ങൾ-കൈക്കൊണ്ടതുമൂലം\nഅന്ത്യദിനേ ഞങ്ങൾ-വിധിയേറ്റീടരുതേ."
    },
    {
        "type": "song",
        "content": "7. തവമെയ് രക്തങ്ങൾ-ഉൾക്കൊണ്ടോർ ഞങ്ങൾ\nവിധിയും ദണ്ഡനവും-നേടരുതേ നാഥാ!"
    },
    {
        "type": "song",
        "content": "8. നിൻമെയ് രക്തങ്ങൾ-ഞങ്ങൾക്കച്ചാരം\nതന്നതിനാൽ വിധിയിൽ-നാഥാ! ചേർക്കരുതേ."
    },
    {
        "type": "song",
        "content": "9. അംഗങ്ങളിലവയെ- നിക്ഷേപിക്കുകയാൽ\nഉയിരേകിയ നാഥാ!-വന്ദിക്കുന്നടിയാർ."
    },
    {
        "type": "song",
        "content": "10. സത്യം കാക്കുന്നോ-രുത്തമ വിധി നാഥാ!\nകടമെല്ലാം പോക്കി-വിധിയൊഴിവാക്കണമേ."
    },
    {
        "type": "heading",
        "content": "(2) ബമ്ബ്റോനൂസൊ ദ്മൽക്കോ"
    },
    {
        "type": "subheading",
        "content": "(മാർ അപ്രേം)"
    },
    {
        "type": "song",
        "content": "മശിഹാരാജാവാം നാഥൻ\nദൈവത്തിൻ വ്യാപാരത്താൽ\nവിശ്വാസം കൊണ്ടാത്മാവിൽ\nപുണ്യം നേടേണം ഞങ്ങൾ-ഹാലേലുയ്യാ."
    },
    {
        "type": "song",
        "content": "രക്ഷക! നീ ധന്യൻ സ്തോത്രം!\nസ്തോത്രം! കൃപ ചെയ്തെന്നേവം\nസ്ലീബായാൽ രക്ഷിച്ചോനാം\nസുതനോടർത്ഥിക്കേണം നാം -ഹാലേലുയ്യാ."
    },
    {
        "type": "song",
        "content": "മാതൃ വിശുദ്ധ പരേതർക്കായ്\nസുസ്‌മൃതി വർദ്ധിപ്പിച്ചോനാം\nനീ പരിശുദ്ധൻ, പരിശുദ്ധൻ,\nപരിശുദ്ധൻ നീ മഹനീയൻ-ഹാലേലുയ്യാ."
    },
    {
        "type": "song",
        "content": "ദൂതഗണം ഞങ്ങൾക്കൊപ്പം\nപാവനമീ സ്ഥാനം പൂകി\nകൊണ്ടാടുന്നീശാത്മജനാം\nമശിഹാതൻ മെയ് രക്തങ്ങൾ-ഹാലേലുയ്യാ."
    },
    {
        "type": "song",
        "content": "സഭയം സവിധം പ്രാപിപ്പിൻ\nകൈക്കൊൾവിൻ പാപം പോക്കി\nശാശ്വതജീവൻ നേടീടാൻ\nവിശ്വാസത്തോടുൾക്കൊൾവിൻ-ഹാലേലുയ്യാ."
    },
    {
        "type": "song",
        "content": "കർത്താവേ! നിൻ മദ്ബഹായിൽ\n‌മൃതരാകട്ടെ മൃതി പൂണ്ടോർ\nനിൻ ശ്രേഷ്ഠത വെളിവാകുന്നാൾ\nനിൻ വലമവരാർന്നീടട്ടെ-ഹാലേലുയ്യാ."
    }
]