[
    {
        "type": "heading",
        "content": "കാസോലിക്കി"
    },
    {
        "type": "heading",
        "content": "(മാർ അപ്രേം)"
    },
    {
        "type": "subheading",
        "content": "(അൻപുടയോനേ നിൻ വാതിൽ... എന്ന പോലെ)"
    },
    {
        "type": "song",
        "content": "യൗസേപ്പത്യന്തം ചിന്താ-വ്യാകുലനായ് തൽപ്പേ മേവി\nകന്യാദൂഷ്യം ചൊന്നോരിൽ-നിന്നും നിന്ദയെ നീക്കാനായ്\nഗൂഢം മറിയാമിനെ വിടുവാൻ-ഗാഢം പര്യാലോചിക്കേ\nതാതൻ വിട്ടാൻ ദൂതേശൻ-ഗബ്രിയേലിനെ മേലീന്നും.\nറൂഹായാലത്രേ മറിയാം-ഗർഭം പൂണ്ടെന്നും പുത്രൻ\nദൈവാത്മജനെന്നും സ്വപ്നേ-ദൂതൻ യൗസേപ്പിനു കാട്ടി\nനിദ്രയിൽ നിന്നുമുണർന്നുടനേ-ധന്യതയേറും കന്യകയെ\nസംഭ്രമപൂർവ്വം വന്ദിച്ച്-ഭാഷിച്ചാനത്യുച്ചത്തിൽ\nശുദ്ധിമതീ! നിന്നെയും നിൻ-ആത്മജനെയും കൂപ്പുന്നേൻ\nജാതികളെ നൽവഴിയേറ്റാൻ-തന്നെ അയച്ചോൻ ധന്യൻ താൻ."
    }
]