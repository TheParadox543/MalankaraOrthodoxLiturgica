[
    {
        "type": "title",
        "content": "നാലാം ശുശ്രൂഷ"
    },
    {
        "type": "link-collapsible",
        "file": "commonPrayers/doxology.json"
    },
    {
        "type": "heading",
        "content": "പ്രാരംഭപ്രാർത്ഥന"
    },
    {
        "type": "prose",
        "content": "ദൈവമായ കർത്താവേ! താൽക്കാലിക ജീവിതത്തിൽനിന്ന് വേർപെട്ട് ഈ വ്യർത്ഥലോകത്തിൽനിന്ന് പുറപ്പെട്ടിരിക്കുന്ന ഈ ആത്മാവ് ആശ്വാസവും സന്തോഷവും ആനന്ദവും നിറഞ്ഞ സ്ഥലങ്ങളിലേക്ക് ഉയിർപ്പു ദിവസം വരെ നിൻ്റെ പരിശുദ്ധ മാലാഖമാരാൽ വഴിനടത്തപ്പെടുവാൻ സംഗതിയാക്കണമെ. പിതാവും പുത്രനും പരിശുദ്ധറൂഹായും ആയുള്ളോവേ, ഈ ആത്മാവ് മുഖപ്രസാദത്തോടെ അവിടെ നിന്നെ എതിരേൽക്കുമാറാകണമെ. ആമ്മീൻ. ഹോശോ.."
    },
    {
        "type": "heading",
        "content": "(കുക്കിലിയോൻ എട്ടാം നിറം)"
    },
    {
        "type": "song",
        "content": "പൂകട്ടെൻ പ്രാർത്ഥന തിരുമുമ്പിൽ-ഹാലേ...\nശ്രദ്ധിച്ചീടണമെൻ-യാചനയെ."
    },
    {
        "type": "song",
        "content": "ചിന്തിച്ചേൻ കുഴിയതിൽ വീണവരെപ്പോൽ-ഹാലേ...\nതുണയറ്റൊരു നരനെ-പ്പോലായ് ഞാൻ."
    },
    {
        "type": "subtext",
        "content": "ബാറെക്മോർ. ശുബഹോ ...മെനഓലം…"
    },
    {
        "type": "heading",
        "content": "(എക്ക്ബൊ-യൗമോനൊ)"
    },
    {
        "type": "song",
        "content": "മൃതിയാർന്നോരേ!-സൗഭാഗ്യം\nനിങ്ങൾക്കുത്ഥാന-ത്തിൻ നാളിൽ\nഉൾക്കൊണ്ടോരുയിരിൻ-തിരുമെയ്യും\nമോചനമേകും തിരുരക്തമതും\nനിങ്ങളെ നിർത്തീടും-വലഭാഗേ."
    },
    {
        "type": "subtext",
        "content": "സ്തൗമെൻകാലോസ്…"
    },
    {
        "type": "collapsible-block",
        "title": "പ്രുമിയോന്‍",
        "items": [
            {
                "type": "prose",
                "content": "ആത്മാക്കളുടെ സ്രഷ്‌ടാവും ശരീരങ്ങളുടെ നിർമ്മിതാവും, നിർമ്മിതമായവയുടെ ശരണവും, സൃഷ്ടികളുടെ പ്രത്യാശയും കബറടക്കപ്പെട്ടവരുടെ പുനരുത്ഥാനവും, മരിച്ചുപോയവരുടെ ഉയിർപ്പും ദുഃഖിച്ചിരിക്കുന്നവരുടെ ആശ്വാസവും, വിഷാദിച്ചിരിക്കുന്നവരുടെ ആഹ്ലാദവും വിലാപത്തിലിരിക്കുന്നവരുടെ സന്തോഷവും മനോവേദനയിൽ ഇരിക്കുന്നവരുടെ ധൈര്യവുമായ കർത്താവിന് സ്‌തുതി. തന്റെ ദാസന്റെ ശവസംസ്ക്കാര ശുശ്രൂഷ നിർവഹിക്കപ്പെടുന്ന ഈ സമയത്തും..........ബ്‌കുല്‌ഹുൻ.."
            }
        ]
    },
    {
        "type": "collapsible-block",
        "title": "സെദറാ",
        "items": [
            {
                "type": "prose",
                "content": "ആദ്യന്തമില്ലാത്ത തേജസ്സും, മഹാകാരുണ്യവാനും സത്യവാനും, മരണമില്ലായ്‌മയുടെ പ്രഭയും ജീവനും ഉറവയും, സകലത്തിന്റെയും സ്രഷ്‌ടാവും ലോകത്തെയും അതിലെ അവസ്ഥാന്തരങ്ങളെയും ക്രമീകരിക്കുന്നവനുമായ കർത്താവേ! നീ ഭയങ്കരനും നിൻ്റെ കല്‌പനയിൽ മഹനീയനും ദീർഘക്ഷമയുള്ളവനും കാരുണ്യവാനും ആകുന്നു. യാതൊരു രഹസ്യവും നിൻ്റെ ദിവ്യദൃഷ്‌ടിക്ക് അഗോചരമല്ല. ആലോചനകളുടെ ആഴവും ഹൃദയചിന്തകളും തിരുസന്നിധിയിൽ പരസ്യമായി വെളിപ്പെട്ടിരിക്കുന്നു. നിൻ്റെ തീരുമാനങ്ങൾ അപരിമിതങ്ങളും നിൻ്റെ മാർഗ്ഗങ്ങൾ ദുർഗ്രഹങ്ങളുമാകുന്നു. മരണത്തെ മായിച്ചുകളയുവാനും മനുഷ്യസംഹാരകനായ മഹാസർപ്പത്തെ കൊല്ലുവാനുമായിട്ട് യേശുമിശിഹായെന്ന നിൻ്റെ വത്സലപുത്രനെ ലോകത്തിലേക്ക് നീ അയയ്ക്കുകയും താൽപര്യമുള്ള സകല ആത്മാക്കൾക്കും രക്ഷയും മരണമില്ലായ്‌മയും അവൻ പ്രസംഗിക്കുകയും ചെയ്തു. നിന്റെ കല്പ‌നപ്രകാരം ക്ലേശപൂർണ്ണമായ ഈ ലോകത്തിൽനിന്ന് ശ്രേഷ്ഠവും അനശ്വരവുമായ ലോകത്തിലേക്കു ഞങ്ങൾ അയയ്ക്കപ്പെടുന്നു. കർത്താധികർത്താവും ഇരുലോകങ്ങൾക്കും അധികാരിയുമായുള്ളോവേ! ഈ താൽക്കാലിക ജീവിതമാകുന്ന പരദേശവാസത്തിൽനിന്ന് വേർപെട്ട് യാത്രയായിരിക്കുന്ന ഈ നിന്റെ ദാസന്റെ ശവസംസ്ക്‌കാര ശുശ്രൂഷയുടെ ഈ സമയത്ത് തിരുസന്നിധിയിൽ ഞങ്ങൾ അപേക്ഷയും പ്രാർത്ഥനയും സമർപ്പിക്കുന്നു. ഇവിടെനിന്ന് യാത്രയാക്കി സ്വർഗ്ഗീയ ഭവനങ്ങളിൽ വസിപ്പിക്കുന്നവരായ സമാധാന മാലാഖമാർമൂലം ഇവൻ്റെ ആത്മാവിനെ നീ കൈക്കൊള്ളണമെ. കർത്താവേ! ദുഷ്ടാത്മാക്കളുടെ പിടിയിൽനിന്നും ഇവന്റെ ആത്മാവിനെ രക്ഷിച്ചുകൊള്ളണമെ. ആ എതിരാളിയുടെ ബന്ധനത്തിൽ നിന്ന് അതിനെ വിടുർത്തണമെ. തിരുനാമഭക്തരും തിരുവിഷ്ടം ആചരിക്കുന്നവരുമായവരെ ചുറ്റി നിൽക്കുന്നതുപോലുള്ള സേനകൾ ഇവനും ലഭിക്കുമാറാകണമെ. നിന്റെ മനുഷ്യപ്രീതിയാൽ ഇവന്റെ പാപങ്ങൾ പൂർണ്ണമായി പരിഹരിക്കണമെ. ഇവൻ്റെ തെറ്റുകളെ നിന്റെ ദയയാൽ പൂർണ്ണമായി ക്ഷമിക്കുകയും ചെയ്യണമെ.  ഇവൻ്റെ യാത്രയ്ക്ക് നിൻ്റെ സഹായം പരസ്യമായി അയച്ചുകൊടുക്കണമെ. കൃപാപൂർണ്ണമായ വലംകൈ ഇവന് നീട്ടിക്കൊടുത്ത് രണ്ടാം മരണമാകുന്ന ചുഴിയിൽനിന്ന് ഇവനെ ഉദ്ധരിച്ചുകൊള്ളണമെ. അദൃശ്യമായ നിൻ്റെ ശക്തിയാൽ ഇവനെ സഹായിക്കണമെ. പിശാചുക്കളുടെ ഭയങ്കരമായ ഒളിവിടങ്ങളിൽനിന്ന് ഇവനെ രക്ഷിച്ചുകൊള്ളണമെ. ഇവന്റെ പ്രമാണലംഘനങ്ങൾക്ക് തക്കപോലെ ഇവനെ നീ വിധിക്കരുതെ; തിരുസന്നിധിയിൽ സർവ്വരും കുറ്റക്കാർ തന്നെയാണല്ലോ. കർത്താവേ! ഞങ്ങളുടെ സ്വാഭാവികമായ ദുർബലതയിൽ കനിവുതോന്നണമെ. ഞങ്ങളിൽ വിളിക്കപ്പെട്ടിരിക്കുന്നതായ തിരുനാമത്തെയും നിൻ്റെ മഹാകരുണയെയും ഞങ്ങളിലും ഇവനിലും ഓർക്കണമെ. ഞങ്ങളുടെ വർഗ്ഗത്തിന്റെ രക്ഷയ്ക്കുവേണ്ടിയുണ്ടായ നിന്റെ ഏകപുത്രന്റെ കഷ്‌ടാനുഭവങ്ങൾ നിന്നോടപേക്ഷിക്കുമാറാകണമെ. നിൻ്റെ കൃപയും കരുണയും ഇവൻ്റെമേൽ ഉദിക്കുമാറാകണമെ. ഇവൻ വിശ്വസിച്ചതായ ജയമുള്ള സ്ലീബാ+ ഇവന്, വിശുദ്ധന്മാരുടെ സമൂഹത്തിൽ വസിപ്പിക്കുന്ന പ്രകാശ സ്‌തംഭമായി ഭവിക്കുമാറാകണമെ. ഞങ്ങളുടെ വംശശത്രുവായ സാത്താൻ തൻ്റെ ദുഷ്‌ടമായ ആഗ്രഹം നിറവേറാതെ ലജ്ജിച്ചു പോകത്തക്കവണ്ണം നിൻ്റെ കരുണ ഇവനിൽ ഉണ്ടാകുമാറാകണമെ. കർത്താവേ! തിരുനാമഭക്തന്മാർക്കുള്ള അനുഗ്രഹീത ഭവനങ്ങളിൽ എത്തുന്നതുവരെ ഈ നിന്റെ ദാസന് കോട്ടയും അനുയായിയും കാവൽക്കാരനും സഹായിയും ആയിരിക്കണമെ. അവിടെ ആദ്യന്തമില്ലാത്തതായ നിൻ്റെ മഹിമയിൽ ഇവൻ ആനന്ദിക്കുമാറാകണമെ. അബ്രഹാമിൻ്റെ മടിയിൽ വിശ്രമിച്ചുകൊണ്ട് എല്ലാ ദുഃഖങ്ങളും ക്ലേശങ്ങളും കഷ്‌ടതകളും വിസ്‌മരിക്കുവാൻ ഇവന് സംഗതിയാക്കണമെ. കർത്താവേ! നിൻ്റെ ആരാധകരായ ഞങ്ങളെയെല്ലാവരെയും ഇവയ്ക്കെല്ലാം യോഗ്യരാക്കിത്തീർക്കണമെ. വെടിപ്പുള്ളതും ആനന്ദകരവും പാപരഹിതവുമായ ജീവിതത്താൽ അന്ധകാരത്തിൻ്റെ ദുഷ്‌ടസേനകൾക്ക് വിധേയമാകാത്ത സമാധാനപരമായ നിര്യാണം ഞങ്ങളും അനുഭവിക്കാൻ ഇടയാകണമെ. കർത്താവേ! കരുണാദൃഷ്ടിയാൽ ഞങ്ങളെ കടാക്ഷിച്ച് വിലപിച്ചിരിക്കുന്നവരെ ആശ്വസിപ്പിക്കുകയും ദുഃഖിച്ചിരിക്കുന്നവരെ ധൈര്യപ്പെടുത്തുകയും മ്ലാനവദനരായിരിക്കുന്നവർക്ക് മുഖപ്രസന്നത നൽകുകയും ചെയ്യണമെ. നിന്നെ സ്തുതിക്കുന്ന ഏവർക്കും ഏതുസ്ഥാനത്തും അവനവൻ്റെ ആവശ്യാനുസരണം നീ ശരണവും പ്രത്യാശയും ആയിരുന്നുകൊണ്ട് അവരുടെ മുഖത്തുനിന്ന് കണ്ണുനീരും ദുഃഖവും നീക്കിക്കളയണമെ ദൈവമേ! നിൻ്റെ മശിഹായിലുള്ള പ്രത്യാശയിൽ മുൻകൂട്ടി നിന്റെ അടുക്കലേക്കു യാത്രപുറപ്പെട്ടവരും ശ്രേഷ്ഠവും മഹനീയവുമായ അവിടുത്തെ പ്രത്യക്ഷതയെ പ്രതീക്ഷിച്ചുകൊണ്ടിരിക്കുന്നവരുമായ ഞങ്ങളുടെ എല്ലാ മാതാപിതാക്കൾക്കും സഹോദരീസഹോദരന്മാർക്കും ഗുരുക്കന്മാർക്കും ഞങ്ങളെല്ലാവരെയും വഹിച്ചിരിക്കുന്ന നിൻ്റെ കൃപയാൽ ഭാഗ്യകരമായ ഭവനങ്ങളിൽ വിശുദ്ധ ന്മാരോടുകൂടിയുള്ള ആശ്വാസം നൽകണമെ. ആ പ്രത്യക്ഷതയെ ലജ്ജാരഹിതമായ പ്രസന്നമുഖങ്ങളോടു കൂടെ എതിരേൽക്കുവാൻ ഞങ്ങളും കാത്തിരിക്കുന്നു. കർത്താവേ! മുൻകൂട്ടി നിദ്രപ്രാപിച്ചവരും ഇവിടെ അവശേഷിക്കുന്നവരുമായി രക്ഷിതരും അവിടുത്തെ കർത്തൃത്വത്തിൻ്റെ ദാസരുമായ ഞങ്ങളെല്ലാവരും ആദ്യന്തമില്ലാത്ത നിൻ്റെ രാജ്യത്തിൽ വന്ദ്യവും ഗ്രഹണാതീതവുമായ നിൻ്റെ നാമത്തെയും നിൻ്റെ ഏകപുത്രനെയും നിൻ്റെ പരിശുദ്ധറൂഹായെയും സ്തുതിച്ചു പുകഴ്ത്തുവാൻ യോഗ്യരായിത്തീരണമെ. ഹോശോ....."
            }
        ]
    },
    {
        "type": "heading",
        "content": "(മാനീസൊ)"
    },
    {
        "type": "song",
        "content": "വേഗം വന്നെത്തീടേണം\nനാഥാ! നിൻ ദയയെൻ മുമ്പിൽ\nഎൻ ജീവാന്ത്യമടുക്കുമ്പോൾ\nഎന്നാത്മാവിൻ കർമ്മങ്ങൾ\nപ്രതിദാനം നേടിടുമ്പോൾ\nതുണയാകില്ലെൻ നേട്ടങ്ങൾ\nപൊന്നിനു വിലയില്ലവിടെങ്ങും\nഅങ്ങീശോയാം ദേവേശൻ\nവിധിപീഠത്തിലിരിക്കുന്നു.\nധനികനു ദീനതയില്ലെങ്കിൽ\nധനമാലംബം നൽകില്ല\nദീനനു ശുദ്ധതയില്ലെങ്കിൽ\nദീനതയും തുണയേകീടാ\nസത്തമനേ നരവത്സലനേ!\nഅവിടെന്മേൽ ദയ തോന്നണമെ-\nന്നർത്ഥിച്ചീടുന്നേൻ മേന്മേൽ."
    },
    {
        "type": "subtext",
        "content": "മൊറിയൊ…"
    },
    {
        "type": "heading",
        "content": "(കൊലൊ-ആമദ്‌കുലഹുൻ)"
    },
    {
        "type": "song",
        "content": "മ്ശീഹാ രാജാവേ! ശോ-കം\nക്ലേശം മൃ-തി ഇവയേശാത്ത\n/tശാശ്വത ജീവസ്ഥാനത്തിൽ\n/tപരിശുദ്ധന്മാരോടൊപ്പം\nദാസാത്മാക്കൾക്കാശ്വാ-സം\nമംഗളപൂർവ്വം നൽകേണം."
    },
    {
        "type": "subtext",
        "content": "ബാറെക്മോർ. ശുബഹോ…"
    },
    {
        "type": "song",
        "content": "നാം ദൈവാത്മജരായീ-ടാൻ\nവാഴ്ചയിലു-പദേശിച്ചോരാം\n/tജനകന്മാരെയോർക്കേണം\n/tദൈവതനൂജൻ സ്വർഗ്ഗത്തിൽ\nആശ്വാസം പുണ്യാത്മാ-ക്കൾ-\nക്കൊപ്പമവർ-ക്കേകീട-ട്ടെ."
    },
    {
        "type": "heading",
        "content": "(മദറോശൊ-ഓ ഉമറൊ ദ്സബ്നൊ)"
    },
    {
        "type": "song",
        "content": "നാ-ഥാ! മൃതയാ-മീ\nദാസിക്കേ-കണമാശ്വാസം"
    },
    {
        "type": "song",
        "content": "പോ-വുക സഹജാ-തേ!\nഭൂവാസം-നിരസിച്ചോ-ളേ!\nആ-രാജകുമാ-രൻ\nപാർപ്പിക്കും മണിയറ ത-ന്നിൽ.\n/tനീ-വീ-ട്ടാരെയും\n/tസുതരെയും വേർപെട്ടെങ്കിൽ\nവാ-നവരുടെ നാട്ടിൽ\nനിന്നെയവൻ-നിവസിപ്പിക്കും."
    },
    {
        "type": "song",
        "content": "കൂട്ടായ് നിൻ സ്ലീ-ബാ\nഭീകരമാം കടവതിലാർന്നു\nപാ-ഴിരുളിൻ സേ-നാ\nനിവഹത്തെ പായിക്കട്ടെ.\n/tസ്ലീ-ബാ-ത്താക്കോലാൽ\n/tപറുദീസിൻ വാതിലിലേറീ-\nട്ടാ-നന്ദത്താ-ൽ ഞാൻ\nനിൻ കൃപയെ വാഴ്ത്തീടട്ടെ."
    },
    {
        "type": "heading",
        "content": "വായനകൾ"
    },
    {
        "type": "prose",
        "content": "മഹാജ്ഞാനം 2:1-5"
    },
    {
        "type": "prose",
        "content": "അപ്പോ. 9:36-40"
    },
    {
        "type": "collapsible-block",
        "title": "1 തെസ്സ.  4:13-18",
        "items": [
            {
                "type": "prose",
                "content": "സഹോദരരേ! പ്രത്യാശയില്ലാത്ത മറ്റാളുകളെപ്പോലെ നിദ്രപ്രാപിക്കുന്നവരെക്കുറിച്ച് നിങ്ങൾ ദുഃഖിക്കരുതെന്ന് അറിഞ്ഞുകൊൾവാൻ ഞാനാഗ്രഹിക്കുന്നു. എന്തുകൊണ്ടെന്നാൽ യേശു മരിക്കുകയും പുനരുത്ഥാനം ചെയ്‌കയും ചെയ്‌തു എന്ന് നാം വിശ്വസിക്കുന്നു എങ്കിൽ അപ്രകാരം തന്നെ ദൈവം യേശുവിലുൾപ്പെട്ടു മരിച്ചുപോയവരെയും അവനോടുകൂടി ഉയിർപ്പിക്കും. നമ്മുടെ കർത്താവിന്റെ വരവിങ്കൽ ജീവനോടെ ശേഷിക്കുന്നവരായ നമുക്ക് നിദ്രപ്രാപിച്ചവരെ പിൻതുടരേണ്ടിവരികയില്ലെന്ന് കർത്താവിന്റെ വചനം ആധാരമാക്കി ഞങ്ങൾ നിങ്ങളോട് പറയുന്നു. നമ്മുടെ കർത്താവ് പ്രധാന മാലാഖായുടെ അകമ്പടി ശബ്ദം, ദൈവത്തിന്റെ കാഹളധ്വനി ഇവയോടു കൂടി സ്വർഗ്ഗത്തിൽ നിന്നിറങ്ങിവരും. അപ്പോൾ മശിഹായിൽ ഉൾപ്പെട്ടവരായ മരിച്ചവർ ആദ്യമേ ഉത്ഥാനം ചെയ്യും. പിന്നെ ജീവനോടെ ശേഷിക്കുന്നവരായ നാം-അവരോടു കൂടെ ഒരുമിച്ച്-അന്തരീക്ഷത്തിൽ കർത്താവിനെ എതിരേല്‌പാനായിട്ട് മേഘങ്ങളിൽ എടുക്കപ്പെടും. അങ്ങനെ എല്ലായ്പ്പോഴും നാം നമ്മുടെ കർത്താവിനോടൊരുമിച്ച് സ്ഥിതി ചെയ്യുകയും ചെയ്യും. ആകയാൽ ഈ വചനങ്ങൾമൂലം പരസ്‌പരം ആശ്വസിപ്പിച്ചുകൊൾവീൻ."
            }
        ]
    },
    {
        "type": "heading",
        "content": "(പെത്ഗോമോ)"
    },
    {
        "type": "prose",
        "content": "ഹാലേ - ഉ - ഹാലേ പ്രീതിപ്പെട്ടീടണമേ അടിയാനിൽ"
    },
    {
        "type": "prose",
        "content": "ഏറും കൃപയാൽ ഇവളെ രക്ഷിക്ക ഹാലേ.."
    },
    {
        "type": "collapsible-block",
        "title": "ഏവൻഗേലിയോൻ",
        "items": [
            {
                "type": "prose",
                "content": "വീണ്ടും സ്വർഗ്ഗരാജ്യം മണവാളന്റെയും മണവാട്ടിയുടെയും എതിരേല്പ്പിനായിട്ട് ദീപേയഷ്ടികൾ എടുത്തുകൊണ്ട് പുറപ്പെട്ട പത്തു കന്യകമാർക്ക് സദൃശമായിരിക്കും. അവരിൽ അഞ്ചുപേർ ബുദ്ധിമതികളും അഞ്ചുപേർ ബുദ്ധിഹീനകളും ആയിരുന്നു. ബുദ്ധിഹീനകൾ തങ്ങളുടെ ദീപയഷ്ടികളെ എടുത്തു; എണ്ണകൂടെ എടുത്തില്ല. ആ ബുദ്ധിമതികൾ ആകട്ടെ തങ്ങളുടെ ദീപയഷ്ടികളോടുകൂടെ പാതങ്ങളിൽ എണ്ണയും എടുത്തു. മണവാളൻ താമസിച്ചതു കൊണ്ട് അവർ എല്ലാവരും മന്ദിച്ചുറങ്ങി. അർദ്ധരാത്രിക്കു, \"ഇതാ മണവാളൻ വരുന്നു; അവൻ്റെ എതിരേല്പിന് പുറപ്പെടുവിൻ,” എന്ന് ആർപ്പുവിളിയുണ്ടായി. അപ്പോൾ ആ കന്യകമാർ എല്ലാവരും എഴുന്നേറ്റ് തങ്ങളുടെ ദീപയഷ്ടികളെ തെളിയിച്ചു. ആ ബുദ്ധിഹീനകൾ ബുദ്ധിമതികളോട്, “ഇതാ ഞങ്ങളുടെ ദീപയഷ്ടികൾ കെട്ടുപോയതുകൊണ്ട് നിങ്ങളുടെ എണ്ണയിൽ നിന്ന് കുറെ ഞങ്ങൾക്കും തരിക;” എന്നു പറഞ്ഞു. ആ ബുദ്ധിമതികൾ മറുപടിയായിട്ട്, \"ഞങ്ങൾക്കും നിങ്ങൾക്കും മതിയാകാതെ വന്നേക്കാം; നിങ്ങൾ കച്ചവടക്കാരുടെ അടുക്കൽ പോയി വാങ്ങുവിൻ, ' എന്നു പറഞ്ഞു. അവർ വാങ്ങുവാൻ പോയപ്പോൾ മണവാളൻ വന്നു. ഒരുങ്ങിയിരുന്നവർ അവനോടു കൂടി വിരുന്ന് ശാലയിൽ പ്രവേശിച്ചു; വാതിൽ അടയ്ക്കപ്പെടുകയും ചെയ്തു.  ഒടുക്കം ആ മറ്റേ കന്യകമാരും വന്ന് \"പ്രഭോ! പ്രഭോ! ഞങ്ങൾക്കും (വാതിൽ) തുറന്നു തരണമെ\" എന്നു പറഞ്ഞു. അവൻ ഉത്തരമായിട്ട് അവരോട്, \"നിങ്ങളെ ഞാൻ അറിയുന്നില്ല, എന്ന് സത്യമായിട്ട് ഞാൻ നിങ്ങളോട് പറയുന്നു;\" എന്നു പറഞ്ഞു. ആയതുകൊണ്ട് ആ ദിവസത്തെയും ആ സമയത്തെയും നിങ്ങൾക്കറിഞ്ഞുകൂടാത്തതിനാൽ ജാഗ്രതായിരിപ്പിൻ."
            }
        ]
    },
    {
        "type": "heading",
        "content": "(ലുത്തിനിയ)"
    },
    {
        "type": "prose",
        "content": "നാമെല്ലാവരും ദുഃഖത്തോടും സങ്കടത്തോടും കൂടെ യോഗ്യമായി നിന്നുകൊണ്ട് ദൈവത്തിനു പ്രീതികരമായ ശബ്ദത്തിൽ കുറിയേലായിസ്റ്റോൻ എന്ന് ഏറ്റുചൊല്ലണം."
    },
    {
        "type": "subtext",
        "content": "കുറിയേലായിസ്റ്റോൻ"
    },
    {
        "type": "prose",
        "content": "മരണമുള്ളതായ ഞങ്ങളുടെ വർഗ്ഗത്തിൻ്റെ യഥാർത്ഥ ജീവനാകുന്ന മശിഹാ തമ്പുരാനേ! നിന്നോട് ഞങ്ങൾ അപേക്ഷിക്കുന്നു."
    },
    {
        "type": "subtext",
        "content": "കുറിയേലായിസ്റ്റോൻ"
    },
    {
        "type": "prose",
        "content": "സത്യവിശ്വാസത്തോടുകൂടി നിദ്രപ്രാപിച്ചവരും നിന്റെ കരുണയ്ക്കായി വാഞ്ഛിച്ചുകൊണ്ടിരിക്കുന്നവരുമായ എല്ലാവർക്കുംവേണ്ടി നിന്റെ കരുണയും പാപമോചനവും അവർക്ക് നൽകപ്പെടുവാനായി ഞങ്ങൾ അപേക്ഷിക്കുന്നു."
    },
    {
        "type": "subtext",
        "content": "കുറിയേലായിസ്റ്റോൻ."
    },
    {
        "type": "prose",
        "content": "നാം മൂന്നു പ്രാവശ്യം കുറിയേലായിസ്സോൻ എന്ന് ഏറ്റു ചൊല്ലണം."
    },
    {
        "type": "subtext",
        "content": "കുറിയെ കുറിയെ..... കുറിയെ......"
    },
    {
        "type": "heading",
        "content": "(മദറോശൊ-നഹദ്‌സിവു നുഹോമൊ)"
    },
    {
        "type": "song",
        "content": "കൃപ നിറയും മശിഹാ!-മൃതയാം നിൻ ദാസി-\nക്കുത്ഥാനം നൽകി-നവ്യതയും സ്വർഗ്ഗേ  മോദവുമേ-കേ-ണം."
    },
    {
        "type": "song",
        "content": "കണ്ണുകളിൽ കണ്ണീർ-ശ്രുതികളിലാരാവം\nഅയ്യംവിളി വായിൽ-വ്യഥയകമേ നാഥാ! നൽകണമാ-ശ്വാ-സം."
    },
    {
        "type": "song",
        "content": "വീടതിലിളവില്ലാ-തോടി നടന്നോളെ\nകബറതിലേക്കേന്തു-ന്നപരന്മാർ, നാഥാ! നൽകണമാ-ശ്വാ-സം.\nകനിതിന്നപരാധം-ഹാവാ ചെയ്തപ്പോൾ മാനവവംശത്തിൽ-മൃതിപൂകി നാഥാ! നൽകണമാ-ശ്വാ-സം."
    },
    {
        "type": "song",
        "content": "ഉയിരുള്ളോരൊപ്പം-മന്ദിരമതിൽ വാണോൾ\nമൃതരോടു കബറാർന്നാൾ-പുനരുത്ഥാനമിവൾ-ക്കഴകേകീ-ട-ട്ടെ"
    },
    {
        "type": "heading",
        "content": "(കോലൊ-സാലാവേലായ്)"
    },
    {
        "type": "song",
        "content": "പ്രാർത്ഥിപ്പിൻ പ്രിയരേ എൻ-പേർ-\nക്കെല്ലായ്പ്‌പോ-ഴുമെന്നെ ഓർപ്പിൻ.\n/tഞാൻ മൃതിയാൽ വേർപെട്ടേനെൻ\n/tപാപത്തെ ഓർത്തഞ്ചുന്നേൻ\nഈ പ്രാർത്ഥനയാൽ ഞാൻ-നേ-ടും\nപിൻകൂരി-രുളിൽ സംര-ക്ഷ."
    },
    {
        "type": "subtext",
        "content": "ബാറെക്മോർ. ശുബഹൊ…"
    },
    {
        "type": "song",
        "content": "പുണ്യം ചെയ്തോളാം ദാ-സീ!\nശ്ലോമൊ നൽകാൻ വന്നീടു-\n/tന്നീറേന്മാർ, പറുദീസായിൽ\n/tനിർമ്മലമാം, നിന്നാത്മത്തെ\nപൂകിക്കും സന്തോഷി-ക്കും\nധാർമ്മികരൊ-പ്പം നീ വാ-നിൽ."
    },
    {
        "type": "subheading",
        "content": "(മൃതദേഹം വഹിച്ചുകൊണ്ടുപോകുമ്പോൾ)"
    },
    {
        "type": "heading",
        "content": "(കോലൊ-സൊഹദെ ആപ്പീസുനോയ്)"
    },
    {
        "type": "song",
        "content": "ദേവേശാ! എൻ മാ-ർഗ്ഗത്തിൽ\nകൂട്ടായ് നിന്നാ സ്ലീ-ബായാൽ\n/tഎൻ ജീ-വൻ കാത്തീ-ടേണം.\n/tകർത്താവേ! ന്യായത്തീർപ്പിൽ\nസ്ക്കീപ്പാമേൽ മോഷ്‌ടാവേപ്പോ-\nലമ്പാ-ലെന്നെ വാ--ഴ്ത്തേണം."
    },
    {
        "type": "subtext",
        "content": "ബാറെക്മോർ. ശുബഹൊ ..."
    },
    {
        "type": "song",
        "content": "റാഹേൽ മരണമടഞ്ഞപ്പോൾ\nയാക്കോബവളെ സം-സ്കാരം\n/tചെയ്ത‌-ധികം ഖേദം-പൂണ്ടാൻ\n/tഈ മൃതിയെ പ്രതി കേ-ഴേണ്ടാ\nജീവൻ നൽകുമവൾ-ക്കുള്ളിൽ\nസ്ഥിതമാം-തിരുമെയ് ര-ക്ത-ങ്ങൾ."
    },
    {
        "type": "subheading",
        "content": "(മൃതശരീരം കല്ലറയിലേക്ക് ഇറക്കുമ്പോൾ)"
    },
    {
        "type": "heading",
        "content": "(കോലൊ-ഇന്സൊഹദേ)"
    },
    {
        "type": "song",
        "content": "കബറിൽ-പൂകിടുമതിവീരൻ-തന്നധികാ-രം\nചെയ്യും-വിസ്മയമാശ്ചര്യം-കൂറും-ദൂതന്മാർ\nചേരും-ചിതറിയൊരെല്ലഖിലം-നേടും-തേ-ജ-\nസ്സാത്മാ-വൊടു തനുവും നാശം-കൂടാ-തുയിരേൽക്കും."
    },
    {
        "type": "song",
        "content": "സ‌ത്യൻ-മാർത്താ മറിയാം തൻ-സോദരനാ-കും\nലോവോ-സർ ചീഞ്ഞെന്നാലും-ജീവൻ-കല്പ്‌പിച്ചോൻ.\nനീ ചെ-ന്നപ്പോൾ യായീറോ-സ്സുത ജീവി-ച്ചാൾ\nമൃതരന്ത്യത്തിൽ ജീവിക്കും-നിന്നാ-ഹ്വാനത്താൽ."
    },
    {
        "type": "subtext",
        "content": "ബാറെക്മോർ. ശുബഹൊ…"
    },
    {
        "type": "song",
        "content": "മൃതസ-ങ്കേതേ മണ്മയനാ-മാദാമോ-ടായ്\nനിയമം-തള്ളിയ-മണ്മയനേ-ഖേദി-ക്കേണ്ടാ നീ;\nമൃതിയും-ജീവനുമേകീടും-ദൈവസുതൻ-ഞാ-\nനെന്നോ-തിയ ബഹുബലവാനാം-സ്വർഗ്ഗീയൻ സ‌ത്യൻ."
    },
    {
        "type": "subtext",
        "content": "മെനഓലം…"
    },
    {
        "type": "song",
        "content": "ചാതുര്യത്തൊടു ഭുവനത്തെ-മരണനുക-ത്തിൽ\nബന്ധി-ച്ചൊരു വിജ്ഞൻ സ്രഷ്‌ടാ-വുന്ന-തനായ് മേവും\nനൃപരെ-പദവികളിൽ നിന്നും ഭീകരമാ-കും\nവിധിക-ർത്താക്കളെ ഭരണത്തിൽ-നിന്നും - നീക്കുന്നു."
    },
    {
        "type": "song",
        "content": "തൃപ്പാ-വന തനുവോടുയിരിൻ-രുധിരവുമേ-റ്റൊരു\nവിശ്വാ-സികൾ മൃതരേറ്റിടുമീ ധൂപ-ത്താൽ പുണ്യം.\nജീവ-പ്രദനാം മശിഹാ നിൻ-ദൈവികമാം വല-\nഭാഗ-ത്തവർ നിലകൊണ്ടങ്ങേ-സ്‌തുതി-പാ-ടീടട്ടെ."
    },
    {
        "type": "heading",
        "content": "(ബർത്തോബൊ)"
    },
    {
        "type": "subheading",
        "content": "51-ാം സങ്കീർത്തനം"
    },
    {
        "type": "link-collapsible",
        "file": "psalms/psalm51.json"
    },
    {
        "type": "song",
        "content": "/tദൈവമേ! നിന്റെ കൃപയിൻ പ്രകാരം... ഹാലേ\nസ്നേഹമോടെത്തിയ സൽപുത്രാ-മൃതിയേറ്റോനേ!\nഞങ്ങളെ രണ്ടാം മൃതിയീന്നും കനിവാൽ കാക്ക."
    },
    {
        "type": "song",
        "content": "/tഎന്റെ അന്യായത്തിൽനിന്ന്.... ഹാലേലുയ്യാ\nക്രിയകൾക്കൊപ്പം സകലർക്കും-ഫലമേകുമ്പോൾ\nനീതി നിമിത്തം വിധിഗേഹം-ബഹുഭീതികരം."
    },
    {
        "type": "song",
        "content": "/tനിനക്കു വിരോധമായിത്തന്നെ... ഹാലേലുയ്യാ\nനിന്നുടെ നീതിയെ എൻ ദോഷം-ലംഘിച്ചെങ്കിൽ\nഞാൻ നരകത്തീന്നൊഴിയും നിൻ-വരസമ്പത്താൽ."
    },
    {
        "type": "song",
        "content": "/tഎന്നാൽ നീതിയിൽ നീ ഇഷ്‌ടപ്പെട്ടു... ഹാലേലുയ്യാ\nഅനുതാപത്തിന്നങ്ങിടമി-ല്ലെന്നേവം ഞാൻ\nകേൾപ്പതിനാലെൻ സോദരരേ! ഖേദിക്കുന്നേൻ."
    },
    {
        "type": "song",
        "content": "/tനിന്റെ ആനന്ദവും സന്തോഷവും... ഹാലേലുയ്യാ\nമൃതിയാൽ മൃതരെ മൃതരീന്നും മായിച്ചോനേ!\nഈശോ നൃപതേ! നിൻ കൃപയെ വാഴ്ത്തും ഞങ്ങൾ."
    },
    {
        "type": "song",
        "content": "/tദൈവമേ! വെടിപ്പുള്ള ഹൃദയത്തെ... ഹാലേലുയ്യാ\nജീവനുയിർപ്പിൽ സകലർക്കും - നൽകാൻ മൃതനായ്\nജീവിച്ചോനേ! സകലേശാ-ത്മജനേ സ്തോത്രം."
    },
    {
        "type": "song",
        "content": "/tഎന്നാലോ നിൻ്റെ ആനന്ദവും... ഹാലേലുയ്യാ\nവലിയ വെളിച്ചമുദിച്ചല്ലോ-മൃതലോകത്തിൽ\nഅസ്ഥികളിന്മേലാശിസ്സാം-പനിനീർ തൂകി."
    },
    {
        "type": "song",
        "content": "/tഎൻ്റെ രക്ഷയുടെ ദൈവമായ... ഹാലേലുയ്യാ\nമൃതലോകത്തിൽ സ്ലീബായെൻ - കൂട്ടാകട്ടെ\nവെല്ലുമുയിർപ്പിൽ ദുഷ്‌ടനെ ഞാൻ-മരണത്തെയും."
    },
    {
        "type": "song",
        "content": "/tഎന്തെന്നാൽ ബലികളിൽ... ഹാലേലൂയ്യാ\nമരണത്തിൻ കാറ്റടിയേറ്റെൻ ജീവൻ മാഞ്ഞു\nനിൻ സത്യാത്മാവെത്തി എനി-ക്കുണർവ്വേകട്ടെ."
    },
    {
        "type": "song",
        "content": "/tനിന്റെ ഇഷ്ടത്താൽ സെഹിയോനോടു... ഹാലേലുയ്യാ\nകബറീന്നുയിരൊടു പറുദീസിൽ-നിന്നെ ഏറ്റും\nതാതാത്മജ വിമലാത്മാവി-ന്നെന്നും സ്തോത്രം."
    },
    {
        "type": "heading",
        "content": "(കോലോ-റോസ്‌ലി റോസ്‌ലി)"
    },
    {
        "type": "prose",
        "content": "കർത്താവിന്റെ ഭവനത്തിലേക്കു നാം പോകുന്നു എന്ന് അവർ എന്നോട് പറഞ്ഞപ്പോൾ ഞാൻ സന്തോഷിച്ചു."
    },
    {
        "type": "song",
        "content": "നിങ്ങളിൽ നിന്നെൻ-പ്രിയരേ! പിരിയുന്നേൻ\nസ്വീകരണം ഞാൻ നേടാനർത്ഥിപ്പിൻ."
    },
    {
        "type": "prose",
        "content": "ഊർശ്ലേമേ, എന്റെ കാലുകൾ നിൻ്റെ വാതിലുകളിൽ നിൽക്കുന്നു."
    },
    {
        "type": "song",
        "content": "നീ മൃതരായോർ-ക്കുയിരേകുമ്പോഴെൻ\nമിഴി വെളിവാക്ക-വിസ്‌മയമീക്ഷിപ്പാൻ."
    },
    {
        "type": "prose",
        "content": "കോട്ടയാൽ ചുറ്റപ്പെട്ടിരിക്കുന്ന പട്ടണം പോലെ ഊർശ്ലേം പണിയപ്പെട്ടിരിക്കുന്നു."
    },
    {
        "type": "song",
        "content": "ശ്ലോമൊ നൽകി-ശ്ലോമോയൊടു പോവിൻ\nഇനിയെന്നേയ്ക്കും-ശ്ലോമോയിതു തന്നെ."
    },
    {
        "type": "prose",
        "content": "അവിടേക്ക് ഗോത്രങ്ങൾ, കർത്താവിൻ്റെ ഗോത്രങ്ങൾ തന്നെ, ഇസ്രായേലിന്റെ സാക്ഷ്യത്തിനായി കർത്താവിൻ്റെ നാമത്തെ സ്തോത്രം ചെയ്വാൻ കയറിച്ചെല്ലുന്നു."
    },
    {
        "type": "song",
        "content": "മൃതിയേ കഷ്‌ടം-സാത്താനേ! കഷ്‌ടം\nനിങ്ങടെ ഭരണം-മിശിഹാ മായിക്കും."
    },
    {
        "type": "prose",
        "content": "അവിടെ ന്യായാസനങ്ങൾ, ദാവീദുഗൃഹത്തിലെ ന്യായാസനങ്ങൾ തന്നെ, സ്ഥിതിചെയ്യുന്നു."
    },
    {
        "type": "song",
        "content": "മൃതജീവദനേ!-ഈശോ രാജാവേ!\nമൃതി തൃക്കൈയിൽ-ജീവൻ തിരുവിഷ്‌ടം."
    },
    {
        "type": "prose",
        "content": "ഊർശ്ലേമിന്റെ കുശലം അന്വേഷിപ്പിൻ, നിൻ്റെ സ്നേഹിതന്മാർ ധൈര്യമായിരിക്കട്ടെ. നിന്റെ കൊത്തളങ്ങളിൽ സമാധാനവും നിൻ്റെ കൊട്ടാരങ്ങളിൽ സംതൃപ്തിയും ഉണ്ടാകട്ടെ."
    },
    {
        "type": "song",
        "content": "സ്തോത്രം മൃതരെ-ജീവിപ്പിപ്പോനേ!\nമൃതി ത്യക്കൈയിൽ-ജീവൻ തിരുവിഷ്ട‌ം."
    },
    {
        "type": "prose",
        "content": "എന്റെ സഹോദരന്മാരും സ്നേഹിതന്മാരും നിമിത്തം നിന്നിൽ സമാധാനം ഉണ്ടാകട്ടെ എന്ന് ഞാൻ പറയും. നമ്മുടെ ദൈവമായ കർത്താവിന്റെ ആലയം നിമിത്തം ഞാൻ നിൻ്റെ നന്മ അന്വേഷിക്കും."
    },
    {
        "type": "song",
        "content": "സഭയും സുതരും-പിതൃസുത റൂഹായെ\nസ്തുതിഗീതത്തോ-ടൊത്തു വണങ്ങീടും."
    },
    {
        "type": "heading",
        "content": "(മദ്റോശെ-ബസൈൻ ഒൽമെ)"
    },
    {
        "type": "song",
        "content": "ഇരുലോകത്തും-മേവുന്നേൻ ഞാൻ\nകൃപ തോന്നണമേ-എന്മേലെങ്ങും."
    },
    {
        "type": "song",
        "content": "നീ കണ്ടെന്നെ ഞാനില്ലായ്കെ\nകൃപ തോന്നണമേ-ഞാനുള്ളപ്പോൾ."
    },
    {
        "type": "song",
        "content": "എന്നെ മനഞ്ഞ-പൂർണ്ണസ്നേഹാൽ\nനീ ഉയിരേകിൽ-പാഴാകാ ഞാൻ."
    },
    {
        "type": "song",
        "content": "സ്വസ്നേഹിതരാം സഹദേന്മാരെ\nമുടിചൂടിച്ച-നീതിപ്രിയനേ!"
    },
    {
        "type": "song",
        "content": "ഈ ദാസിയെ നീ-കന്നികളെപ്പോൽ\nചൂഡാഭരണം-ചൂടിക്കേണം."
    },
    {
        "type": "song",
        "content": "എന്നെന്നേക്കും സ്തുതി താതന്നും\nനതി നന്ദനനും-റുഹ്ക്കുദ്ശായ്ക്കും."
    },
    {
        "type": "subtext",
        "content": "മൊറിയോ ..."
    },
    {
        "type": "heading",
        "content": "(മാർ അപ്രേമിന്റെ ബോവുസൊ)"
    },
    {
        "type": "song",
        "content": "ആർദ്രതയാൽ നാഥാ ദേവാ!\nദാസിക്കേകണമേ പുണ്യം\nനിൻ മഹിമോദയ നാൾ തന്നിൽ\nനിർത്തണമേ വലമായിവളെ."
    },
    {
        "type": "song",
        "content": "നേട്ടത്തെ നേട്ടക്കാർക്കും\nവീടിനെ വാഴ്വോർക്കും വിട്ടേൻ\nദേവേശാ എൻ മാർഗ്ഗത്തിൽ\nനീ കൂട്ടായ് നിന്നീടേണം."
    },
    {
        "type": "song",
        "content": "ഓർക്കെന്നെ മശിഹാ മന്നാ!\nനീ ഘോഷം വന്നീടുമ്പോൾ\nഈയാത്മാവിന്നാശ്വാസം\nധർമ്മിഷ്ഠർക്കൊപ്പം നൽക."
    },
    {
        "type": "song",
        "content": "ആർദ്രതയാൽ നാഥാ ദേവാ!\nദാസിക്കേകണമേ പുണ്യം\nനിൻ മഹിമോദയ നാൾ തന്നിൽ\nനിർത്തണമേ വലമായിവളെ."
    },
    {
        "type": "link-collapsible",
        "file": "commonPrayers/praiseOfAngels.json"
    },
    {
        "type": "source",
        "file": "ശവസംസ്ക്കാര ശുശ്രൂഷക്രമം 2000 എം. ഒ. സി. പബ്ലിക്കേഷന്‍സ്"
    }
]