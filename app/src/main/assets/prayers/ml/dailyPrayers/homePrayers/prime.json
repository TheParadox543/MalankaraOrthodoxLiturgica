[
    {
        "type": "title",
        "content": "മയ്യലിന്റെ നമസ്കാരം"
    },
    {
        "type": "subheading",
        "content": "(ഒരു കൗമാ നമസ്ക്കരിക്കണം)"
    },
    {
        "type": "heading",
        "content": "അപേക്ഷ"
    },
    {
        "type": "prose",
        "content": "ഉറക്കമില്ലാത്ത ഉണർവുള്ളവനായ എൻ്റെ കർത്താവേ നിന്റെ ഉണർച്ചയെ സ്തോത്രം ചെയ്‌വാനായിട്ട് പാപത്തിന്റെ മുഴുകലിൽ നിന്നു ഞങ്ങളുടെ ഉറക്കത്തെ നീ ഉണർത്തേണമേ, മരണമില്ലാത്ത ജീവനുള്ളവനേ! നിന്റെ മനോഗുണത്തെ ഞങ്ങൾ വന്ദിപ്പാനായിട്ടു മരണത്തിന്റെയും ക്ഷയത്തിന്റെയും ഉറക്കത്തിൽ നിന്നും ഞങ്ങളുടെ മരണത്തെ ജീവിപ്പിക്കേണമേ. പിതാവും പുത്രനും ശുദ്ധമുള്ള റൂഹായുമേ ആകാശത്തിലും ഭൂമിയിലും സ്‌തുതിക്കപ്പെട്ടവനും വാഴ്ത്തപ്പെട്ടവനും നീ തന്നെ ആകുന്നു. എന്നതുകൊണ്ട് ശുദ്ധതയോടെ ആകാശത്തിൽ നിന്നു നിന്നെ സ്‌തുതിക്കുന്ന സ്തുതിക്കപ്പെട്ട മാലാഖമാരുടെ കൂട്ടങ്ങളോട് കൂടെ നിന്നെ സ്തുതിച്ചു വാഴ്ത്തുവാൻ ഞങ്ങളെ യോഗ്യരാക്കണമേ. ആമ്മീൻ."
    },
    {
        "type": "prose",
        "content": "(എന്നേക്കും തൻ്റെ ഇടത്തിൽ നിന്ന് കർത്താവിൻ്റെ ബഹുമാനം വാഴ്ത്തപ്പെട്ടതാകുന്നു... എന്നും ഒരു കൗമയും ചൊല്ലണം.)"
    },
    {
        "type": "subheading",
        "content": "അപേക്ഷ"
    },
    {
        "type": "prose",
        "content": "കർത്താവേ നിന്നെ അനുകൂലമാക്കുന്നവരുടെ നമസ്ക്കാരത്താൽ ഞങ്ങളുടെ മേൽ നീ അനുഗ്രഹിക്കേണമേ. റൂഹായാലെ നിന്നെക്കുറിച്ച പറഞ്ഞു എന്ന നിബിയന്മാരും നിന്നെ പ്രസിദ്ധമാക്കി അറിയിച്ചു എന്ന ശ്ലീഹന്മാരും നിന്റെ ഉപവിയെക്കുറിച്ചു മരിച്ചു എന്ന സഹദേന്മാരും  ഞങ്ങൾക്കു വേണ്ടി നിന്നോട് അപേക്ഷിക്കും. ശുദ്ധമാക്കപ്പെട്ടവരേ തൻ്റെ ഇഷ്ടം നിങ്ങൾ ചെയ്തു എന്നു കർത്താവിനോടു ഞങ്ങളിൽ നിന്നും ശിക്ഷകളും അരിശത്തിൻ്റെ വടികളും മായിച്ചു കളവാനായിട്ടു ഞങ്ങളോടുകൂടെ നിങ്ങളും പ്രാർത്ഥിപ്പിൻ. കർത്താവേ അവരുടെ നമസ്ക്കാരങ്ങളും അപേക്ഷകളും നിമിത്തം ഞങ്ങളുടെ ആത്മാക്കൾ മേൽ അനുഗ്രഹം ചെയ്യേണമേ. ആമ്മീൻ."
    },
    {
        "type": "prose",
        "content": "(എന്നേക്കും തൻ്റെ ഇടത്തിൽ നിന്നു കർത്താവിൻ്റെ ബഹുമാനം വാഴ്ത്തപ്പെട്ടതാകുന്നു എന്നും ഒരു കൗമയും ചൊല്ലണം)"
    },
    {
        "type": "heading",
        "content": "അപേക്ഷ"
    },
    {
        "type": "prose",
        "content": "പാപികളോടു കരുണ ചെയ്യുന്നവനായ കർത്താവേ, നീ ന്യായം വിസ്തരിക്കുന്ന ദിവസത്തിൽ ഞങ്ങളോടു കരുണ ചെയ്യേണമെ. നിന്റെ കൃപയുടെ പെരുപ്പത്താലെ ഞങ്ങളുടെ കടങ്ങളെ നീ ക്ഷമിക്കേണമേ."
    },
    {
        "type": "prose",
        "content": "മനോഗുണമുള്ളവനേ, ഞെരുങ്ങപ്പെട്ടവരായി നിൻ്റെ വാതിലിൽ മുട്ടിവിളിക്കുന്നവരുടെ യാചനകളെ നീ നൽകണമേ."
    },
    {
        "type": "prose",
        "content": "ആകാശത്തിലുള്ള ഞങ്ങളുടെ ബാവാ, നിന്നോട് ഞങ്ങൾ പ്രാർത്ഥി ക്കുന്നു. ഞങ്ങളുടെ ശുശ്രൂഷ കൈക്കൊണ്ട് ഞങ്ങളുടെ മേൽ അനുഗ്രഹം ചെയ്യേണമേ."
    },
    {
        "type": "prose",
        "content": "മേലുള്ളവരുടെ ഉടയവനും താഴെയുള്ളവരുടെ ശരണവുമേ, ഞങ്ങളുടെ ശുശ്രൂഷ കൈക്കൊണ്ട് ഞങ്ങളുടെമേൽ അനുഗ്രഹം ചെയ്യേണമേ."
    },
    {
        "type": "prose",
        "content": "ഹാലേലുയ്യാ, ഹാലേലുയ്യാ, ഹാലേലുയ്യാ ദൈവമേ നിനക്കു സ്‌തുതി."
    },
    {
        "type": "prose",
        "content": "ഹാലേലുയ്യാ, ഹാലേലുയ്യാ, ഹാലേലുയ്യാ ദൈവമേ നിനക്കു സ്‌തുതി."
    },
    {
        "type": "prose",
        "content": "ഹാലേലുയ്യാ, ഹാലേലുയ്യാ, ഹാലേലുയ്യാ ദൈവമേ നിനക്കു സ്‌തുതി."
    },
    {
        "type": "prose",
        "content": "മനോഗുണമുള്ള ദൈവമേ നിൻ്റെ അനുഗ്രഹത്താൽ ഞങ്ങളുടെ മനോഗുണം ചെയ്യേണമേ, ദൈവത്തിൻ്റെ മക്കൾ നാം ആകുവാനായിട്ട് അവർ ജീവിച്ചിരുന്നപ്പോൾ നമ്മെ പഠിപ്പിച്ചവരായ നമ്മുടെ പിതാക്കന്മാരെ നമസ്ക്കാരങ്ങളിലും കുർബ്ബാനകളിലും നാം ഓർക്കണം. ദൈവപുത്രൻ ആകാശമോക്ഷത്തിൽ നീതിമാന്മാരോടും പുണ്യവാന്മാരോടും കൂടെ അവരെ അനുകൂലമാക്കും. കർത്താവേ ഞങ്ങളുടെ മേൽ നീ അനുഗ്രഹിച്ച് ഞങ്ങളെ തുണയ്ക്കേണമേ. ആമ്മീൻ."
    },
    {
        "type": "prose",
        "content": "ത്രിത്വത്തിനു സ്‌തുതി, ത്രിത്വത്തിനു സ്‌തുതി, സ്‌തുതിക്കപ്പെട്ടതും ഉണ്മമായതും ആദ്യന്തം ഇല്ലാത്തതുമായ ത്രിത്വത്തെ ഞങ്ങൾ സ്‌തുതിക്കുന്നു."
    },
    {
        "type": "prose",
        "content": "തമ്പുരാനേ എല്ലാ നേരത്തിലും സ്‌തുതി നിനക്കു യോഗ്യമാകുന്നു. ബാറെക്മോർ."
    },
    {
        "type": "link",
        "file": "commonPrayers/praiseOfAngels.json"
    },
    {
        "type": "heading",
        "content": "പ്രാർത്ഥന"
    },
    {
        "type": "prose",
        "content": "മോറാൻ യേശുമശിഹാ നിൻ്റെ അനുഗ്രഹങ്ങളുടെ വാതിൽ ഞങ്ങളുടെ മുഖങ്ങൾക്കു നേരേ നീ അടയ്ക്കരുതേ. കർത്താവേ ഞങ്ങൾ പാപികളാകുന്നു എന്നു ഞങ്ങൾ ഏറ്റുപറയുന്നു. ഞങ്ങളോട് കരുണയുണ്ടാകണമേ."
    },
    {
        "type": "prose",
        "content": "കർത്താവേ നിന്റെ മരണത്താൽ ഞങ്ങളുടെ മരണം മാഞ്ഞുപോകുവാനായിട്ടു നിൻ്റെ സ്നേഹം നിന്റെ സ്ഥാനത്തു നിന്ന് ഞങ്ങളുടെ അടു ക്കലേക്കു നിന്നെ ഇറക്കി. ഞങ്ങളോടു കരുണയുണ്ടാകണമേ."
    },
    {
        "type": "subheading",
        "content": "(രണ്ടു കൗമാ നമസ്ക്കരിക്കണം)"
    },
    {
        "type": "link",
        "file": "psalms/psalm51.json"
    },
    {
        "type": "heading",
        "content": "അപേക്ഷ"
    },
    {
        "type": "prose",
        "content": "കർത്താവിനെ കൊണ്ടാടുവാനും ഉയരപ്പെട്ട തൻ്റെ തിരുനാമത്തെ പാടുവാനും മയ്യലിൽ തൻ്റെ കൃപയും രാത്രിയിൽ തന്റെ വിശ്വാസവും അറിയിപ്പാനും നല്ലതാകുന്നു. കർത്താവേ! മയ്യലിൽ എന്റെ സ്വരം നീ കേൾക്കേണമേ. മയ്യലിൽ ഞാൻ ഒരുങ്ങി നിനക്കു കാണപ്പെടും. കർത്താവേ! നിനക്കുള്ള ലോകരോടു കരുണചെയ്യേണമേ. കർത്താവേ ഞങ്ങൾ എല്ലാവരുടേയും ദോഷങ്ങളെ പൊറുത്തു പുണ്യമാക്കേണമേ. ശുദ്ധമുള്ളവനേ! നിന്റെ വലതു കൈ ഞങ്ങളുടെ മേൽ ആവസിപ്പിച്ചു നിൻ്റെ തിരുനാമം നിമിത്തം ഞങ്ങളുടെ പാപരോഗങ്ങളെ സൗഖ്യമാക്കേണമേ."
    },
    {
        "type": "subheading",
        "content": "(രണ്ടു കൗമാ നമസ്കരിക്കണം)"
    },
    {
        "type": "heading",
        "content": "അപേക്ഷ"
    },
    {
        "type": "prose",
        "content": "ദൈവമേ! നീ എനിക്കു ചെയ്തിട്ടുള്ള അനുഗ്രഹങ്ങൾ ഒക്കെയ്ക്കും വേണ്ടി നിന്നെ ഞാൻ കൊണ്ടാടുന്നു. ഞാൻ യോഗ്യനല്ലായെങ്കിലും നിന്നിലുള്ള ഭയവും സ്നേഹവും എനിക്കു നീ തരുവാൻ നിന്നോട് ഞാൻ അപേക്ഷിക്കുന്നു. എൻ്റെ ജീവസ്സുകളെ തുണയ്ക്കുന്നതും നിന്റെ ദൈവത്വത്തിന് അഴകാകുന്നതുമായ സകലത്തേയും എനിക്കു നീ തരേണമേ. നിൻ്റെ നല്ല തിരുമനസ്സുപോലെ എന്നെ നീ ഭരിച്ചുകൊള്ളണമേ. എല്ലാ നേരവും എന്നിൽ അതു പൂർണ്ണമാക്കപ്പെടണമേ. ഞങ്ങളുടെ കർത്താവിശോമിശിഹാ! നിൻ്റെ തിരുമുമ്പിൽ എല്ലാ മനുഷ്യരേക്കാൾ ഏറ്റം പാപം ചെയ്തു എന്ന മഹാപാപി ഞാൻ ആകുന്നു എന്നു ഞാൻ ഏറ്റു പറയുന്നു. എന്റെ പാപങ്ങളുടെ പൊറുതി നിന്നിൽ നിന്നും ഞാൻ അപേക്ഷിക്കുന്നു. ദൈവമേ നീ അനുഗ്രഹിക്കുന്നവനാകുന്നു. ഞാൻ നിന്നോട് അതിക്രമം കാണിച്ചതൊക്കെയും എന്നോടു നീ പൊറുത്തു കൊള്ളണമെ. ഞാൻ ജനിച്ചതുമുതൽ ഇതുവരേയും എല്ലാ മനുഷ്യർക്കും വിരോധിയായിരിക്കുന്നു. എന്നോട് അറ്റകുറ്റം കാണിച്ചിരിക്കുന്ന എല്ലാവരോടും നീ ക്ഷമിച്ചു കൊള്ളണമേ. എന്തെന്നാൽ അനുഗ്രഹിക്കുന്നവനും അനുഗ്രഹങ്ങളുടെ സമുദ്രവും നീയാകുന്നു. നിൻ്റെ അനുഗ്രഹങ്ങളുടെ സമുദ്രത്തിൽ ചെളിയുടെ തുള്ളിപോലെ ഞങ്ങളുടെ പാപം കണക്കിടപ്പെട്ടതായിരിക്കണമേ. മഹാ വലിയ സമുദ്രത്തെ കലക്കുവാൻ ചെളിയുടെ തുള്ളിയാൽ കഴിയുന്നതല്ലാ ആയതുകൊണ്ട് ദൈവമേ നിൻ്റെ കൃപ പോലെ എന്റെമേൽ നീ അനുഗ്രഹിക്കേണമേ. നിൻ്റെ അനുഗ്രഹങ്ങളുടെ ബഹുത്വംപോലെ എൻ്റെ പാപങ്ങളെ മായിക്കേണമേ. എൻ്റെ അശുദ്ധങ്ങളിൽ നിന്ന് എന്നെ കഴുകി, എൻ്റെ പാപങ്ങളിൽ നിന്നും എന്നെ വെടിപ്പാക്കണേ. എന്തുകൊണ്ടെന്നാൽ എന്റെ അതിക്രമങ്ങളെ ഞാൻ അറിഞ്ഞിരിക്കുന്നു. എന്റെ പാപങ്ങളും എപ്പോഴും എനിക്കു വിരോധമായി നേരിട്ടിരിക്കുന്നു. മോറാനീശോമിശിഹാ എനിക്കും എന്നോടു തുല്യന്മാരായ ദുഷ്ടന്മാർക്കും പാപികൾക്കും ഒരുക്കിയിരിക്കുന്നതായ കെടാത്ത തീയോടും ചാകാത്ത പുഴുവോടും കൂടിയിരിക്കുന്ന നരകത്തിലെ അതി എന്നെ രക്ഷിച്ചുകൊള്ളണമേ. ഞാൻ യോഗ്യനാകുന്നില്ലായെങ്കിലും കണ്ണുകൊണ്ടു കണ്ടിട്ടില്ലാത്തതും ചെവികൊണ്ട് കേട്ടിട്ടില്ലാത്തതും ഹൃദയം കൊണ്ട് സങ്കൽപിച്ചിട്ടില്ലാത്തതുമായി നിന്റെ ഇഷ്ടന്മാരായ സ്നേഹിതന്മാർക്ക് പരലോകത്തിൽ ഒരുക്കപ്പെട്ടിരിക്കുന്ന പരമാനന്ദത്തിനു എന്നെ നീ യോഗ്യനാക്കണമേ. ദോഷങ്ങളുടെ ആയിരങ്ങളുടെ ആയിരങ്ങളും പതിനായിരങ്ങളുടെ പതിനായിരങ്ങളും ക്ഷമിപ്പാൻ നിൻ്റെ അനുഗ്രഹങ്ങൾക്ക് എളുപ്പമുള്ളതാകയാലും ചുങ്കക്കാരെയും വേശ്യാസ്ത്രീകളെയും തൽക്ഷണം നീതിയുള്ളവരാക്കിത്തീർത്തതിനാലും നിന്റെ കൃപയാൽ എൻ്റെ പാപങ്ങൾ നീ പൊറുത്തുകൊള്ളണമേ. ഇതു കൊണ്ട് നിന്റെ പിതാവിൻ്റെ സ്നേഹത്താലെയും, നിന്നോടു ഞാൻ അപേക്ഷിക്കുന്നു. നിൻ്റെ മാലാഖമാരുടെയും നിൻ്റെ ശുദ്ധമുള്ളവരുടെ ഒക്കെയും അപേക്ഷയാൽ ഏറിയ എൻ്റെ പാപങ്ങളെയും കഠിനമുള്ള എൻ്റെ കുറ്റങ്ങളെയും എന്നോടു നീ പൊറുത്തുകൊള്ളണമേ. നീ അനുഗ്രഹിക്കുന്നവനും അധികം അനുഗ്രഹം ഉള്ളവനും ഞങ്ങളെ കാത്തു രക്ഷിക്കുന്നവനുമാകയാൽ സൃഷ്‌ടിക്കുന്നവനായ ഞങ്ങളുടെ കർത്താവീശോമിശിഹാ നിനക്കും ഞങ്ങളുടെ രക്ഷയ്ക്കും നിന്നെ അയച്ച പിതാവിനും ശുദ്ധമുള്ള നിൻ്റെ റൂഹായ്ക്കും സ്തുതിയും വന്ദനവും ഇപ്പോഴും എന്നുമെന്നേക്കും യോഗ്യമാകുന്നു. ആമ്മീൻ."
    },
    {
        "type": "subheading",
        "content": "(ഒരു കൗമ)"
    },
    {
        "type": "heading",
        "content": "അപേക്ഷ"
    },
    {
        "type": "subheading",
        "content": "(മാർ സേവറിയോസിന്റെ മാനിസാ)"
    },
    {
        "type": "prose",
        "content": "നിന്നെ പ്രസവിച്ച മറിയാമിൻ്റെയും നിൻ്റെ പരിശുദ്ധന്മാർ എല്ലാവരുടേയും പ്രാർത്ഥനയാൽ-സ്വഭാവ പ്രകാരം  മരണമില്ലാത്തവനും -തന്റെ കൃപയാൽ മനുഷ്യവർഗം മുഴുവൻറെയും ജീവനും രക്ഷയ്ക്കുംവേണ്ടി വന്നു-വിശുദ്ധിയും മഹത്വവും വെടിപ്പുമുള്ള ദൈവമാതാവായ കന്യാമറിയമിൽ നിന്ന് ശരീരമെടുത്തു-ഭേദം കൂടാതെ മനുഷ്യനായി തീരുകയും ഞങ്ങൾക്കുവേണ്ടി കുരിശിൽ തറയ്ക്കപ്പെടുകയും ചെയ്ത-സ്വർഗ്ഗീയ പിതാവിൻ്റെ ഏകപുത്രനും- വചനവും രാജാവുമായ എന്റെ കർത്താവേ! നിന്നെ ഞാൻ പുകഴ്ത്തും. തൻ്റെ മരണത്താൽ ഞങ്ങളുടെ മരണത്തെ ചവിട്ടിക്കൊന്നവനും-വിശുദ്ധ ത്രിത്വത്തിൽ ഒരുവനും-തൻ്റെ പിതാവിനോടും- ജീവനുള്ള തൻ്റെ പരിശുദ്ധ റൂഹായോടും കൂടെ-ഒരുപോലെ വന്ദിക്കപ്പെട്ടു സ്‌തുതിക്കപ്പെടുന്നവനുമായ ഞങ്ങളുടെ മിശിഹാതമ്പുരാനേ! ഞങ്ങൾ എല്ലാവരുടെമേലും കരുണ ചെയ്യേണമേ."
    },
    {
        "type": "subheading",
        "content": "(ഒരു കൗമ + വിശ്വാസ പ്രമാണം)"
    },
    {
        "type": "prose",
        "content": "കുറിയേലായിസ്സോൻ, കുറിയേലായിസ്സോൻ, കുറിയേലായിസ്റ്റോൻ, ഞങ്ങളുടെ കർത്താവേ! ഞങ്ങളുടെ മേൽ അനുഗ്രഹം ചെയ്യേണമേ. ഞങ്ങളുടെ കർത്താവേ! കൃപ ചെയ്തു ഞങ്ങളുടെ മേൽ അനുഗ്രഹം ചെയ്യേണമേ. ഞങ്ങളുടെ കർത്താവേ! ഉത്തരം അരുളിചെയ്‌ത് ഞങ്ങളുടെമേൽ അനുഗ്രഹം ചെയ്യേണമേ. ഞങ്ങളുടെ കർത്താവേ നിനക്കു സ്തു‌തി, ഞങ്ങളുടെ കർത്താവേ നിനക്കു സ്‌തുതി, എന്നേക്കും ഞങ്ങൾക്കുള്ള ശരണവുമേ നിനക്കു സ്‌തുതി. ബാറെക്മോർ."
    },
    {
        "type": "prose",
        "content": "(സ്വർഗ്ഗസ്ഥനായ ഞങ്ങളുടെ പിതാവേ...)"
    },
    {
        "type": "prose",
        "content": "(കൃപനിറഞ്ഞ മറിയമേ... ഇത്യാദി..)"
    },
    {
        "type": "heading",
        "content": "അപേക്ഷ"
    },
    {
        "type": "prose",
        "content": "നല്ലവനായ ബാവാതമ്പുരാനേ ഞാൻ യോഗ്യനായിട്ടില്ലെങ്കിലും നിന്നിലുള്ള ഭയവും സ്നേഹവും എനിക്കു നീ തരേണമേ. ദൈവമേ എന്റെ ജീവനെ സഹായിക്കുന്നതും നിൻ്റെ മനുഷ്യത്വത്തിന് ഇഷ്ടമുള്ളതുമായ സകലത്തേയും എനിക്കു നീ തരേണമേ. എൻ്റെ കർത്താവെ നീ തിരുമനസ്സാകുന്നുവെങ്കിൽ എന്നെ വെടിപ്പാക്കുവാൻ നിനക്കു കഴിയും. ദൈവമേ മഹാപാപിയായ എന്നോട് കരുണയുണ്ടാകേണമേ. എന്റെ കർത്താവേ ശുദ്ധമുള്ള നിൻ്റെ മാലാഖമാരോടുകൂടെ നിൻ്റെ പിതാവിന്റെ വലിയ സ്‌തുതിയാൽ നീ വരുമ്പോൾ മഹാപാപിയായ എന്നെ ഓർക്കേണമേ. കർത്താവേ എന്നെ സഹായിച്ച് എൻ്റെ മേൽ അനുഗ്രഹിച്ച് എന്റെ വിശ്വാസകുറവിൽ തുണചെയ്യേണമേ. ഞങ്ങളുടെ കർത്താവേ ഞങ്ങൾ നശിച്ചു പോകാതിരിപ്പാൻ ഞങ്ങളെ നീ രക്ഷിച്ചുകൊള്ളണമേ. സ്വർഗ്ഗത്തിലും നിന്റെ തിരുമുമ്പിലും ഞാൻ പിഴച്ചു. നിൻ്റെ പുത്രനെന്നു വിളിക്കപ്പെടുവാൻ ഞാൻ യോഗ്യനല്ല. നിൻ്റെ ഭവനത്തിൽ കൂലിക്കാരനെപ്പോലെ എന്നെ കൈക്കൊള്ളേണമേ. ഞാൻ പാപം ചെയ്തു പോയതു കൊണ്ട് അടിയാനെപ്പോലെയെങ്കിലും എന്നെ ആക്കിത്തീർക്കേണമേ. ആമ്മീൻ."
    },
    {
        "type": "subheading",
        "content": "(മയ്യലിന്റെ നമസ്ക്കാരം തികഞ്ഞു)"
    },
    {
        "type": "source",
        "content": "സുവിശേഷ ഗീതങ്ങൾ 16th edition MOSC പ്രാർത്ഥനയോഗം"
    }
]