[
    {
        "type": "heading",
        "content": "കാസോലിക്കി"
    },
    {
        "type": "subheading",
        "content": "(മാർ അപ്രേം)"
    },
    {
        "type": "song",
        "content": "അമ്പതുനാളിൻ നോമ്പിന്നാൾ - സംപൂർണ്ണത സംപ്രാപിപ്പു\nമാനവരെ രക്ഷിച്ചീശൻ -മൂന്നാം നാളിലെഴുന്നേറ്റു.\nകർത്തൻ വീര്യമൊടുത്ഥാനം- ചെയ്‌താനെന്ന വിശേഷത്തെ\nശിഷ്യന്മാരൊടു ചൊല്ലാൻ താൻ-ശ്ലോമ്മോ ശിഷ്യകളൊടോതി.\nഉല്ലാസത്താൽ ശിഷ്യന്മാർ-കല്ലറയെ നോക്കി പാഞ്ഞു.\nസൂക്ഷിച്ചവർ നോക്കീടുമ്പോൾ-തൽസ്ഥാനേ റൂമാൽ കണ്ടു.\nവിസ്‌മയമേറും വസ്ത്രത്തെ - ശിഷ്യവരൻ കൈയിൽ പേറി\nഭീതി നിമിത്തം കാവൽക്കാർ-പ്രേതങ്ങൾക്കൊപ്പം നിന്നു.\nകയ്യാപ്പാ നാണം പൂണ്ടു-വിസ്മ‌യവും വ്യഥയും നേടി\nദുഃഖം മൂലം യൂദന്മാർ-ദിക്കുകളിൽ പാറിപ്പോയി.\nചോരൻ പറുദൈസാ നേടി-വൻ നരകത്തെ യൂദായും\nമാമോദീസാതൻ സുതരേ - വരുവിൻ പെരുന്നാൾ ഘോഷിക്കാം;\nകർണ്ണാനന്ദകരം ഗീതം-രാഗസമേതം പാടീടാം;\nവിശ്വാസത്തോടാർപ്പിടുവിൻ മോറാവോസേശൻ ധന്യൻ\nനമ്മെ സാത്താനിൽ നിന്നും-പാപത്തിൽ നിന്നും വീണ്ടാൻ\nമഹിമോത്ഥാനം മൂലം താൻ-രാജ്യത്തെ നമ്മൾക്കേകി;\nതൻ താതന്നാരാധനയും-സ്തു‌തിയാത്മാവിന്നും നൽകാം;\nഅവസാനത്തോളം സ്തോത്രം-കർത്താവേശുവിനെന്നെന്നും."
    },
    {
        "type": "subheading",
        "content": "അല്ലെങ്കിൽ"
    },
    {
        "type": "subheading",
        "content": "(മാർ അപ്രേം)"
    },
    {
        "type": "subheading",
        "content": "(അൻപുടയോനേ നിൻ വാതിൽ ... എന്ന പോലെ)"
    },
    {
        "type": "song",
        "content": "ഈ ഞായർനാൾ സ്രാപ്പികളും-മാലാഖകളും വന്നെത്തി\nനാഥനുയിർത്തേൽപ്പിക്കുകയാൽ - സിദ്ധന്മാർ സന്തോഷിച്ചു.\nബിംബാരാധനയിൽ നിന്നും-തന്നുടെ പുനരുത്ഥാനത്താൽ\nരക്ഷിച്ചതിനാൽ സഭയേ നീ-മശിഹായെ കുമ്പിട്ടാലും."
    }
]