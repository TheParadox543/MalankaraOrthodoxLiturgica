[
    {
        "type": "title",
        "content": "ഒന്നാം ശുശ്രൂഷ"
    },
    {
        "type": "link-collapsible",
        "file": "commonPrayers/doxology.json"
    },
    {
        "type": "prose",
        "content": "പട്ടക്കാരൻ:- ശുബഹോലാബോ........."
    },
    {
        "type": "prose",
        "content": "ജനം:- ബലഹീനരും പാപികളുമായ........"
    },
    {
        "type": "heading",
        "content": "പ്രാരംഭപ്രാർത്ഥന"
    },
    {
        "type": "prose",
        "content": "കർത്താവേ! കഷ്‌ടതകളും ദുഃഖങ്ങളും നിറഞ്ഞ ഈ ലോകത്തിൽനിന്നു വേർപിരിഞ്ഞ് യാത്രയായി വിദൂരസ്ഥമായിത്തീർന്നിരിക്കുന്ന ഈ ആത്മാവ്, ആശ്വാസവും ആനന്ദവും നിറഞ്ഞതായ സ്ഥലങ്ങളിലേക്ക് നിൻ്റെ വിശുദ്ധ മാലാഖമാരാൽ നയിക്കപ്പെടുവാനും പുനരുത്ഥാനദിവസംവരെ അവിടെ ആനന്ദമനുഭവിച്ച് പിതൃപുത്രപരിശുദ്ധാത്മാവായ നിന്നെ മുഖപ്രസന്നതയോടുകൂടെ അഭിമുഖീകരിക്കുവാനും ഇടയാകണമെ. ഹോശോ......."
    },
    {
        "type": "link-collapsible",
        "file": "psalms/psalm51.json"
    },
    {
        "type": "heading",
        "content": "(എനിയോനൊ- കാദീശൊദശ്റീശ്‌കിൻത്തെ)"
    },
    {
        "type": "song",
        "content": "ആദാം മക്കൾക്കുത്ഥാനം\nവാഗ്‌ദത്തം ചെ-യ്തോൻ മശിഹാ!\nനിൻ ശരണത്തിൽ നിദ്രിതരാം\nഭക്തർക്കരുളണമു-ത്ഥ-ാനം"
    },
    {
        "type": "song",
        "content": "താൽക്കാലികമാം-വാസത്തീ-\nന്നടിയാനെ നീ-ക്കിയ മശിഹാ!\nകനിവൊടു കൈക്കൊള്ളണമിവനെ\nവിധിയതിലേറ്റരുതേ-നാഥാ!"
    },
    {
        "type": "song",
        "content": "വെളിവായെല്ലാം-തൃക്കണ്ണാൽ\nകാണും മശിഹാ-രാജാവേ!\nനിൻ മഹിമോദയദിവസത്തിൽ\nഇവനുടെ കറ വെളിവാ-ക്ക-ല്ലേ."
    },
    {
        "type": "song",
        "content": "നിൻ ശരണത്തിൽ-നിദ്രിതനാം\nദാസനു മശിഹാ-സ്‌മൃതി നൽകി\nനിൻ മഹിമോദയദിവസത്തിൽ\nവലഭാഗത്തായ് ചേ-ർക്കേ-ണം."
    },
    {
        "type": "song",
        "content": "സ്വർഗ്ഗകവാടം-ഭേദിക്കും\nപറുദീസിൻ താ-ക്കോൽ മശിഹാ!\nതവ ശരണേ മൃതനാം ദാസ\nന്നൻപാൽ വാതിൽ തുറ-ക്കേ-ണ-മേ."
    },
    {
        "type": "song",
        "content": "പോവുക സഹജാ!-കരയരുതേ\nനാഥൻ പ്രഭയിൽ-പാർപ്പിക്കും\nവഴി കാണിക്കും പറുദീസിൻ\nകാവൽ ക്രോബേ മാ-ലാ-ഖാ."
    },
    {
        "type": "song",
        "content": "മൃതലോകത്തീന്നും - ലാസർ\nക്കുത്ഥാനം ന-ൽകിയ നാദം\nകബറതിൽ നിന്നും നിന്നെ വിളി-\nച്ചേറ്റീടും പറു-ദീ-സാ-യിൽ."
    },
    {
        "type": "song",
        "content": "മശിഹാ നൃപതേ!- സൃഷ്ടിപതേ\nസർവ്വ രഹസ്യം - കാണ്മോനേ!\nനാഥാ! കൃപയാൽ ഞങ്ങളെ നിൻ\nചിറകിൻ മറവിൽ ചേർക്കേ-ണമേ"
    },
    {
        "type": "song",
        "content": "നിൻ ശരണത്തിൽ-നിൻ കൃപയിൽ\nനിദ്രിതനാമീ-സോദരനെ\nനിന്നാഗമനപ്പെരുന്നാളിൽ\nനിൻ കൃപ നേരിട്ടീ-ടേ-ണം"
    },
    {
        "type": "subtext",
        "content": "ബാറെക്മോർ. ശുബഹൊ ... മെനഓലം"
    },
    {
        "type": "song",
        "content": "ജനകാത്മജ പാ-വന റൂഹാ!\nസത്യകേശാ!-കൽപ്പനയാൽ\nവാങ്ങിയൊരാത്മാവങ്ങേയ്ക്കായ്\nവന്ദനവും സ്‌തുതിയും-ന-ൽകും."
    },
    {
        "type": "collapsible-block",
        "title": "പ്രാർത്ഥന",
        "items": [
            {
                "type": "collapsible",
                "content": "കാരുണ്യവാനായ ദൈവമേ! നിന്നിൽ അഭയം പ്രാപിച്ചുകൊണ്ട് നിന്റെ കർതൃകല്പനപ്രകാരം ഇവിടെനിന്ന് യാത്രയായിരിക്കുന്ന ഈ ആത്മാവിനുവേണ്ടി ഞങ്ങൾ അപേക്ഷിക്കുന്നു. കർത്താവേ! ക്രൂരന്മാരായ അശുദ്ധ പിശാചുക്കളുടെ പിടിയിൽനിന്നും അന്തരീക്ഷത്തിലെ അദൃശ്യ ശത്രുക്കളുടെ വഞ്ചകസമൂഹത്തിൽനിന്നും സംരക്ഷിക്കപ്പെട്ട് ജീവനുള്ളവരുടെ വാസസ്ഥലങ്ങളിൽ ചെന്നെത്തുവാൻ തക്കവണ്ണം ഈ ആത്മാവിനെ നീ കാത്തുകൊള്ളണമെ. പിതാവും പുത്രനും പരിശുദ്ധാത്മാവുമായുള്ളോവേ! ഈ ആത്മാവ് നിൻ്റെ വിശുദ്ധന്മാരുടെ പട്ടണത്തിൽ അധിവസിക്കുകയും വെടിപ്പുള്ള സ്ഥലത്ത് ഇപ്പോഴും എന്നേക്കും പാർക്കുകയും ചെയ്യുമാറാകണമെ. ഹോശോ…"
            }
        ]
    },
    {
        "type": "heading",
        "content": "(കുക്കിലിയോൻ)"
    },
    {
        "type": "heading",
        "content": "(അഞ്ചാം രാഗം)"
    },
    {
        "type": "song",
        "content": "നാഥാ! നിങ്കലുയർത്തുന്നെന്നാത്മത്തെ-ഹാലേ-\nനീയെൻ ശരണം ഞാൻ ലജ്ജിക്കരുതേ-ദേവേശാ!"
    },
    {
        "type": "song",
        "content": "വൈരികൾ ഡംഭം കാട്ടരുതെന്മേൽ-ഹാലേ-\nലജ്ജിക്കരുതേ നിന്നാ-ശ്രിതരാരും"
    },
    {
        "type": "song",
        "content": "ലജ്ജിക്കും ദോഷികൾ വ്യർത്ഥതയാൽ-ഹാലേ-\nകർത്താവേ! കാട്ടുക നിൻ-പാതകളെ."
    },
    {
        "type": "song",
        "content": "അറിയിക്കണമെന്നെ നിൻ ചെറുവഴികൾ-ഹാലേ-\nനേരിൽ നയിച്ചെന്നെ പരിശീ-ലിപ്പിക്ക."
    },
    {
        "type": "subtext",
        "content": "ബാറെക്മോർ, ശുബഹൊ .. മെനഓലം …"
    },
    {
        "type": "heading",
        "content": "(എക്ക്ബൊ)"
    },
    {
        "type": "song",
        "content": "സർവ്വേശാ മശിഹാ! വിശ്രാന്തിയുമാനന്ദമതും ദാ-സർക്കരുൾക\nമരണം കൈക്കൊണ്ടോനാം നീ പാതാള-സ്ഥിതരെ\nനാശം തീർത്തെഴുന്നേൽപ്പിപ്പാൻ സാക്ഷാത്താം ജീവോ-ത്ഥാനങ്ങൾ\nവാഗ്ദത്തം ചെയ്തോതിയ പോൽ ആശ്വാസമവർക്കുത്ഥാനേ നൽക."
    },
    {
        "type": "subtext",
        "content": "സ്‌തൗമെൻകാലോസ്…"
    },
    {
        "type": "collapsible-block",
        "title": "പ്രുമിയോൻ",
        "items": [
            {
                "type": "prose",
                "content": "സ്വന്തരൂപത്തിൽ നമ്മെ രൂപപ്പെടുത്തിയ ഉത്തമനും, സ്വന്തംഛായയിൽ നമ്മെ നിർമ്മിച്ച സ്രഷ്ടാവും, മണ്ണു കൊണ്ട് നമ്മെ മെനഞ്ഞുണ്ടാക്കുകയും തന്റെ നീതിയിൽ അതിലേക്ക് തന്നെ നമ്മെ തിരിച്ചയയ്ക്കുകയും കൃപയോടെ അതിൽനിന്ന് വീണ്ടും ഉദ്ധരിക്കുകയും ചെയ്യുന്ന നിർമ്മിതാവും ആയവനു സ്‌തുതി. തൻ്റെ ദാസന്റെ ശവസംസ്ക്കാര ശുശ്രൂഷ ഞങ്ങൾ നിർവഹിക്കുന്ന ഈ സമയത്തും…. സ്തുതിയും ബഹുമാനവും യോഗ്യമാകുന്നു. ബ്കു...."
            },
            {
                "type": "heading",
                "content": "സെദറാ"
            },
            {
                "type": "prose",
                "content": "ബലവാനും യോദ്ധാവും ഭയങ്കരനും സകലത്തെയും ഭരിക്കുന്നവനുമായ കർത്താവേ! നിൻ്റെ കല്‌പനയാൽ സകലവും ഉണ്ടാകുകയും, നിൻ്റെ കല്‌പനയാൽ തന്നെ എല്ലാം അഴിഞ്ഞുപോവുകയും ചെയ്യുന്നു. തിരുവിഷ്ടപ്രകാരം തന്നെ ജീവനും, അവിടുത്തെ ആംഗ്യത്താൽ അവസാനവും സംഭവിക്കുന്നു. ദൈവമേ! ജീവഘ്രാണവും സകലത്തിന്റെയും ശ്വാസവും നീയാകുന്നു. നിന്നിലുള്ള പ്രത്യാശയിൽ അപകടപൂർണ്ണമായ ജീവിതമാകുന്ന ഈ താൽക്കാലികവിദേശവാസത്തിൽനിന്ന് യാത്രയായി നിദ്രപ്രാപിച്ചിരിക്കുന്ന ഈ ദാസനിൽ കനിയണമെ. നിൻ്റെ ആശ്വാസഭവനങ്ങളിലേക്ക് കടക്കുവോളം നിൻ്റെ വിശുദ്ധ സേനകളാൽ ഇവനു സഹായം നൽകണമെ. മഹാകാരുണ്യവാനായ ദൈവമേ! നിൻ്റെ ശ്രേഷ്‌ഠത ഉദിക്കുകയും നിൻ്റെ കർതൃത്വം വെളിപ്പെടുകയും നിൻ്റെ പരാക്രമം അറിയപ്പെടുകയും നിന്നെക്കുറിച്ചുള്ള ഭയം എല്ലാവരിലുമുണ്ടാകുകയും ചെയ്യുന്നതായ ആ അവസാന പുനരുത്ഥാനദിവസത്തിൽ മാലാഖമാർ കാഹളനാദം പുറപ്പെടുവിക്കുകയും റീശൈമാലാഖമാർ അട്ടഹസിക്കുകയും അഗ്നിമയന്മാരുടെ സകല സംഘങ്ങളും നിന്റെ ഭയങ്കരതയുടെ പ്രഭാവത്തെ കൊണ്ടാടുകയും ചെയ്യുമ്പോൾ രാജ്യങ്ങൾ മാഞ്ഞുപോവുകയും തലസ്ഥാനങ്ങൾ അഴിഞ്ഞുപോവുകയും പ്രശംസക്കാരുടെ സിംഹാസനങ്ങൾ നശിച്ചുമറിഞ്ഞുപോവുകയും സംവത്സരങ്ങൾ ഛേദിക്കപ്പെടുകയും മാസങ്ങളുടെ സംഖ്യയ്ക്ക് അഴിവുണ്ടാകുകയും രാപകലുകൾ ഒടുങ്ങിപ്പോവുകയും സൃഷ്ട‌ി മുഴുവൻ ശൂന്യമായി അവശേഷിക്കുകയും ആകാശം ഇളകുകയും സൂര്യൻ അന്ധകാരപ്പെടുകയും ചന്ദ്രനും നക്ഷത്രങ്ങളും കാർമേഘാവൃതമായിത്തീരുകയും ചെയ്യുന്ന സമയത്ത്, നീ ഭയങ്കരമായ നിലയിൽ ആഗതനാവുകയും പ്രത്യക്ഷമായി കാണപ്പെടുകയും എല്ലാ ഭൂഭാഗങ്ങളെയും അതിർത്തികളെയും ഭയത്തോടും വിറയലോടും നിറുത്തുകയും നീതിമാന്മാർ ആനന്ദിക്കുകയും പുണ്യവാന്മാർ സന്തോഷിക്കുകയും പ്രകാശസന്താനങ്ങളെല്ലാവരും നിന്നെ എതിരേൽക്കുവാനായി പുറപ്പെടുകയും ദുഷ്ടന്മാർ ലജ്ജിക്കുകയും വിജാതീയർ മ്ലാനവദനരാവുകയും ദുഷ്‌ക്കർമ്മികൾ നാണിച്ചുനിൽക്കേണ്ടി വരികയും ചെയ്യുമ്പോൾ, നിൻ്റെ മഹിമയുടെ സിംഹാസനം ഒരുക്കപ്പെടുകയും ആനന്ദപ്രദമായ നിൻ്റെ ശബ്‌ദം എല്ലാ ജഡങ്ങളെയും ഒരുമിച്ചുകൂട്ടുകയും നീതി കോപിക്കുകയും അഗ്നി ജ്വലിക്കുകയും വാൾ മൂർച്ചകൂട്ടപ്പെടുകയും അന്ധകാരം വ്യാപിക്കുകയും നാശവും ദണ്ഡനവും വിധിക്കപ്പെടുകയും പല്ലുകടി കേൾക്കപ്പെടുകയും ഉത്തമന്മാർ വേർതിരിക്കപ്പെടുകയും പാപികൾ ശിക്ഷയ്ക്ക് വിധിക്കപ്പെടുകയും സർവ്വരുടെയും പ്രവൃത്തികൾ പരസ്യമായി പരിശോധിക്കപ്പെടുകയും ചെയ്യുന്നതായ ആ സമയത്ത് അവിടെയുള്ള ശിക്ഷാവിധിയിൽനിന്നും ഈ നിൻ്റെ ദാസൻ്റെ ആത്മാവിനെ സംരക്ഷിച്ചുകൊള്ളണമെ. നിൻ്റെ മനുഷ്യസ്നേഹംമൂലം ഇവനിൽ കരുണചെയ്യണമെ. ഇവൻ ചെയ്‌തുപോയിട്ടുള്ള ഹീനകർമ്മങ്ങളെ നീ പരിഗണിക്കരുതെ. ഇവൻ ചെയ്‌ത പാപങ്ങളെ നീ ഓർമിക്കയുമരുതെ. ഭയങ്കരമായ നിൻ്റെ ന്യായവിധിയിൽ ഇവനെ ശിക്ഷിക്കരുതെ. നിൻ്റെ കൃപയിൽനിന്ന് ഇവൻ നിരോധിക്കപ്പെടുകയുമരുതെ. നിന്നെ സ്നേഹിച്ചിട്ടുള്ള കൂട്ടത്തിൽനിന്ന് ഇവൻ വേർതിരിക്കപ്പെടുവാനിടയാകരുതെ. നിന്റെ കരുണയിൻ ചിറകു വിരിച്ച് ഇവനെ സംരക്ഷിച്ചു കൊള്ളണമെ. നിൻ്റെ ദിവസത്തിനായി സന്തോഷപൂർവ്വം കാത്തിരിക്കുന്ന നിൻ്റെ സകല സ്നേഹിതന്മാരും വത്സലന്മാരും നിന്നോടപേക്ഷിക്കുമാറാകണമെ. നിൻ്റെ രാജ്യത്തിന് ഇവനെ അർഹനാക്കണമെ. മുഖപക്ഷമില്ലാത്തവനും അവനവന്റെ പ്രവൃത്തികൾക്ക് തക്കപോലെ എല്ലാവർക്കും പ്രതിഫലം നൽകുന്നവനുമായ നീതിയും സത്യവുമുള്ള ന്യായാധിപതിയായുള്ളോവേ! ഇവൻ സന്തോഷാനന്ദങ്ങളോടെ നിന്റെ കൂടെ മണവറയിലേക്ക് പ്രവേശിക്കുകയും നിൻ്റെ കരുണയെയും കൃപയെയും സ്‌തുതിച്ച് പാടുകയും ചെയ്യുമാറാകണമെ. നിനക്ക് നിൻ്റെ പിതാവിനോടും പരിശുദ്ധ റൂഹായോടും കൂടെ സ്തുതി യോഗ്യമാകുന്നു. ഹോശോ...."
            },
            {
                "type": "prose",
                "content": "ദൈവത്തിൽനിന്ന്…."
            }
        ]
    },
    {
        "type": "heading",
        "content": "(തക്‌സെപ്‌തൊ-ഹൊയ്‌ദേൻമൊദ്‌റോലൊൻ)"
    },
    {
        "type": "song",
        "content": "സ്ഥാ-നഭ്രംശത്താൽ സൃഷ്‌ടികളഖിലം\nസംഭ്രമപൂർവ്വം മറിയുമ്പോൾ\nആദിത്യനുമമ്പിളിയും താരകളും\nപ്രഭയില്ലാതായ് മറയുന്നു.\n/tലോകം സ്രഷ്ടാവിൻ വാക്കാൽ\n/tഅന്ത്യാവസ്ഥയിലെത്തുന്നു\nപാടേ കബറുകളിളകിപ്പിളരുന്നു\nനിര്യാതന്മാ-രുയരുന്നു\nനേ-രും നീതിയുമുൾക്കൊള്ളും\nനിയതവിധിക്കായ് വിധിഗേഹം പ്രാപി-ക്കു-ന്നു."
    },
    {
        "type": "subtext",
        "content": "മൊറിയോ…"
    },
    {
        "type": "collapsible-block",
        "title": "എത്രോ",
        "items": [
            {
                "type": "prose",
                "content": "കർത്താവേ! സത്യവിശ്വാസത്തോടും സൽപ്രവൃത്തികളോടുംകൂടെ ഈ ലോകത്തിൽനിന്ന് യാത്ര പുറപ്പെട്ടിരിക്കുന്ന വിശ്വാസിയായ ഈ സഹോദരൻ്റെ ആത്മാവിന് നീ വിമോചകനും പാപപരിഹാരകനും ആയിരിക്കണമെ. ഇവന്റെ ആയുഷ്‌ക്കാലത്ത് ഇവൻ ചെയ്‌തുപോയിട്ടുള്ള സകല പാപങ്ങളും തെറ്റുകളും മ്ലേച്ഛതകളും അനുഗ്രഹ സമ്പൂർണ്ണമായ നിൻ്റെ കരുണാസമുദ്രത്തിൽ കഴുകി വെടിപ്പാക്കണമെ. ജീവദായകമായ നിൻ്റെ ദൈവത്വത്തിന്റെ കൽപ്പനയാലും ആംഗ്യത്താലും ഇവനെ നാശത്തിൽ നിന്നും നശ്വരതയിൽനിന്നും ഉദ്ധരിക്കണമെ. മഹനീയമായ നിൻ്റെ ശ്രേഷ്ഠതയിൻ കൽപ്പനയാൽ ഇവൻ്റെ ദേഹിയെയും ആത്മാവിനെയും വിശുദ്ധീകരിക്കണമെ. ഇവനുവേണ്ടി ഞങ്ങൾ അണച്ചിരിക്കുന്ന ഈ ധൂപത്താൽ ഇവനു പാപപരിഹാരം നൽകണമെ. കരച്ചിലോ വിലാപമോ ഇല്ലാത്ത സന്തോഷോല്ലാസങ്ങളുടെ സ്ഥലത്ത് ഇവനെ ആശ്വസിപ്പിച്ചുകൊള്ളണമെ. ഞങ്ങളും വിശ്വാസികളായ സകല മരിച്ചുപോയവരും നിൻ്റെ വലത്തുഭാഗത്ത് നിന്നുകൊണ്ട് പിതൃപുത്രപരിശുദ്ധാത്മാവായ നിനക്ക് സ്‌തുതിയും സ്തോത്രവും കരേറ്റുമാറാകണമെ, ഹോശോ....."
            }
        ]
    },
    {
        "type": "heading",
        "content": "(കോലോ-മൊറഹീമിൻ)"
    },
    {
        "type": "song",
        "content": "ആദമിലാ-രംഭി-ച്ചായതമായ് മി-ശിഹായോളം\nമരണം നീ-ണാളോടി\n/tമശിഹായ-മ്മരണത്തി-ന്നധികാരം\n/tഒഴിവാക്കി-പാപത്തിൻ- മുനനീക്കി\nഘോഷിക്കു-ന്നെല്ലാ തലമുറയും സ്‌കീപ്പായിന്മേൽ\nനേടിയതാം വിജയത്തെ."
    },
    {
        "type": "song",
        "content": "പുനരുത്ഥാ-നത്തിൽ മാഞ്ഞീടും മൃതിയൊടു പാപം,\nലജ്ജിതനാ-കും സാത്താൻ\n/tനീതിപരന്മാരെല്ലാം മോദിക്കും\n/tശോഭനമാം വസനത്താൽ ഭൂഷിതരായ്\nദീപികയാ-ളിച്ചിട്ടവരെത്തും മണവാളനുമായ്\nമണവറയെ പൂകിടുവാൻ."
    },
    {
        "type": "subtext",
        "content": "ബാറെക്മോർ. ശുബഹൊ ..."
    },
    {
        "type": "song",
        "content": "ഗാത്രത്തോ-ടാത്മാവോതുന്നു സസമാധാനം\nപ്രിയസഹജാ മരുവുക നീ\n/tപോകുന്നേൻ-നിന്നരികീ-ന്നിന്നേരം\n/tനിഖിലേശൻ കൽപ്പിക്കും-സ്ഥാനത്തിൽ\nകർത്താവിൽ-ഞാനാ-ശിക്കുന്നുണ്ടുത്ഥാനത്തിൽ\nനിന്നെ കാണാൻ വീണ്ടും."
    },
    {
        "type": "subtext",
        "content": "മെനഓലം…"
    },
    {
        "type": "song",
        "content": "മിശിഹാരാ-ജാവിൻ വരവിങ്കൽ ദൂതവരന്മാർ\nകാഹളമൂ-തുന്നേരം\n/tകബറുകളും പാറകളും പൊളിയുമുടൻ\n/tമൃതരെല്ലാ-മുത്ഥാനം ചെയ്തീടും.\nദീപികയാ-ളിച്ചിട്ടവരെത്തും മണവാളനുമായ്\nമണവറയെ പൂകിടുവാൻ."
    },
    {
        "type": "heading",
        "content": "(മദറോശൊ-തുബൗലമൻ)"
    },
    {
        "type": "song",
        "content": "ന്യായാധിപ നാഥാ-ഈ-ശോയേ!\nവിധിവിജയം നേടു-ന്നോ-ൻ ധന്യൻ."
    },
    {
        "type": "song",
        "content": "നാമെങ്ങെന്നോർപ്പിൻ-സോ-ദരരേ!\nവിധിവിജയം നേടു-ന്നോ-ൻ ധന്യൻ.\nനാമിന്നാൾ വീട്ടിൽ-ഭാ-ഷിക്കും;\nനാളെ കബറുകളിൽ-മൗ-നികളാം;\nനിത്യമിതോർക്കുന്നോൻ-താൻ-ധന്യൻ"
    },
    {
        "type": "song",
        "content": "ഭ്രാതാക്കന്മാരേ!-സ-ശ്രദ്ധം-\nകേട്ടറിവിൻ നിങ്ങൾ-സ-മ്പത്തും\nസൗന്ദര്യവുമാജ്ഞാ-ശ-ക്തിയതും\nപൊയ്പ്പോയ് നിശ്ശേഷം മാ-ഞ്ഞീടും\nനിത്യം വാഴുന്നോൻ-താൻ-ധന്യൻ."
    },
    {
        "type": "song",
        "content": "സോദരരന്യോ-ന്യം മല്ലിട്ടു\nമദ്ധ്യേ മൃതി വേ-ഗം ചെ-ന്നെത്തി\nഅംഗങ്ങളെയെ-ല്ലാം ഛേ-ദിച്ചു\nഭാഗം-ഭാഗം വേർ-പാ-ടാക്കി\nകർത്താവിനെയാർന്നോൻ-താൻ-ധന്യൻ."
    },
    {
        "type": "song",
        "content": "മൃതസങ്കേതം ഞാൻ-പ്രാ-പിച്ചു\nമോദകരം തേജ-സ്സ-ങ്ങില്ല\nനീയെൻ തേജസ്സാ-വു-ക നാഥാ!\nശാശ്വത തേജസ്സേ!-നി-ന്നാൽ ഞാൻ\nആനന്ദസ്ഥാനം-പ്രാ-പിക്കും."
    },
    {
        "type": "heading",
        "content": "(ഊനീസോ-ബ്രീക്കു മ്ശീഹൊ)"
    },
    {
        "type": "song",
        "content": "ഉ-ത്ഥാനദിനേ-മൃതജനതയ്ക്കുയിരേകീ\nശോ-ഭനഗാത്രം-നൽകും മ്ശീഹാ ധന്യൻ."
    },
    {
        "type": "song",
        "content": "ഹേ!-മൃതിഗതരേ-ഉത്ഥാനം-ദ്രുതമെത്തും\nഖേ-ദിക്കേണ്ടാ-ദേഹത്തിൻ-നാശത്തിൽ\n/tസുന്ദരമായ്-നിങ്ങളെ നിർമ്മിച്ചോൻ\n/tഗാത്രത്തി-ന്നുത്ഥാനം നൽകി\nസർവ്വർക്കും-പ്രതിദാനം-യോഗ്യത പോലരുളീടും."
    },
    {
        "type": "song",
        "content": "ആർദ്രത മൂലം-പാതാളം പൂകി മൃതർ-\nക്കെല്ലാപേർക്കും-മാർഗ്ഗം കാണിച്ചോനേ!\n/tആദാമ്യ-ർക്കുത്ഥാനം നൽകാൻ\n/tഅന്ത്യദിനേ-നീ വന്നീടുമ്പോൾ\nനിന്നിലുറ-ങ്ങും ദാസ-ൻ അൻപൊടു നൽ-കുക ജീവൻ."
    },
    {
        "type": "song",
        "content": "ഹാ!-സ്നേഹിതരേ!-മൃതിദൂതൻ -വന്നെത്തി\nവേ-ഗം പോവാ-നവനെന്നെ ധൃതി കൂട്ടി\n/tപരിചിതരെ-കണ്ടീടാനവനോ-\n/tടനുവാദം-ഞാനഭ്യർത്ഥിച്ചു\nയാചനയും-കോഴകളും-കൈക്കൊണ്ടില്ലവനയ്യോ."
    },
    {
        "type": "song",
        "content": "ഞാൻ ചെയ്യുന്നെ-ന്തെൻപ്രിയരേ വത്സലരേ!\nനോ-ക്കീടുന്നെൻ-പിഴ എന്നെ വിധിനിലയേ,\n/tഎൻപാപം-ഞാനോർക്കുന്നെന്നെ\n/tഅവ തേടും-സംഭ്രമമിയലുന്നേൻ\nഅൻപുടയോൻ തൻവരവിൽ-കൃപ ചെയ്‌വാനർത്ഥിപ്പിൻ."
    },
    {
        "type": "song",
        "content": "ഹാ!-സോദരരേ-മൃതിരചിതം-മദകരമാം\nഈ-പാനീയം-പാർക്കിലഹോ-ബഹുതിക്തം\n/tസുതരിതിനാൽ താതനെയും ജനനീ-\n/tജനകന്മാർ-വത്സലസുതരെയും\nഓർത്തീടു-ന്നില്ലിതിനെ-നിയമിച്ചോൻ-വാഴ്‌വുടയോൻ"
    },
    {
        "type": "subtext",
        "content": "മൊറിയോ…"
    },
    {
        "type": "heading",
        "content": "(മാർ യാക്കോബിന്റെ ബോവൂസൊ)"
    },
    {
        "type": "song",
        "content": "ദൈ-വാത്മജനേ! ശാശ്വതരാജ്യത്താശ്വാസം നിൻ\nദാ-സന്നേകുക ധാർമ്മിക ശുദ്ധന്മാരോടൊപ്പം."
    },
    {
        "type": "song",
        "content": "കല്ലറയിന്നും മൃതരെയേറ്റിട്ടുത്ഥാനത്തിൽ\nതേ-ജോമയമാം വസ്ത്രം നൽകുന്നോനേ സ്തോത്രം."
    },
    {
        "type": "song",
        "content": "ദൈവത്താൽ പ്രേഷിതനാം ദൂതൻ ഭീതിപ്രദനാം\nശീ-ഘ്രം പ്രേഷിപ്പിച്ചീടുമ്പോളേറ്റം ഘോരൻ."
    },
    {
        "type": "song",
        "content": "പാ-പം തീണ്ടിയൊരാത്മത്തെ ജവമിങ്ങെത്തിക്കെ-\nന്നീ-റേനോടുന്നതനാംഗ്യത്താൽ കൽപ്പിക്കുന്നു."
    },
    {
        "type": "song",
        "content": "ദൂ-തൻ താണിട്ടേകീടുന്നു മൃതിയിൻ ശിക്ഷ\nതാ-ഡിക്കുന്നു മരണാസ്ത്രത്താൽ ദൃഢഗാത്രത്തെ."
    },
    {
        "type": "song",
        "content": "ഗാ-ത്രമശേഷം ജ്വരമാം ദഹനൻ ബാധിക്കുന്നു\nവേദനയാലസ്ഥികളന്യോന്യം തിക്കീടുന്നു."
    },
    {
        "type": "song",
        "content": "സങ്കടഭാരം ചിത്തത്തെ ഹാ! മഥനം ചെയ്യൂ-\nമുമ്പിൽ കാര്യം സർവ്വവുമൊന്നായ് വന്നീടുന്നു."
    },
    {
        "type": "song",
        "content": "തേ-ജോരന്ധം സുന്ദരനേത്രം മങ്ങീടുന്നു\nചുണ്ടുകൾ രണ്ടും മരണത്തിൻ വീഞ്ഞുൾക്കൊള്ളുന്നു."
    },
    {
        "type": "song",
        "content": "മ-ണ്ണാലാദാമിനെ നിർമ്മിച്ചോൻ താതൻ സ്തുത്യൻ\nക്രൂശിൻ പാടാൽ രക്ഷിച്ചോനാം പുത്രൻ വന്ദ്യൻ."
    },
    {
        "type": "song",
        "content": "അന്ത്യം ജീവൻ നൽകീട്ടവനെ മക്കളൊടൊപ്പം\nതേ-ജസ്സണിയിച്ചീടും റൂഹാ സ്തോതാർഹൻ താൻ."
    },
    {
        "type": "song",
        "content": "കല്ലറയിന്നും മൃതരെ ഏറ്റീട്ടുത്ഥാനത്തിൽ\nതേ-ജോമയമാം വസ്ത്രം നൽകുന്നോനേ സ്തോത്രം."
    }
]