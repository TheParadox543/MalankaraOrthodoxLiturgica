[
    {
        "type": "title",
        "content": "നാലാം ശുശ്രൂഷ"
    },
    {
        "type": "link-collapsible",
        "file": "commonPrayers/doxology.json"
    },
    {
        "type": "heading",
        "content": "പ്രാർത്ഥന"
    },
    {
        "type": "prose",
        "content": "ദൈവമായ കർത്താവേ! താല്ക്കാലികമായ ജീവിതത്തിൽ നിന്ന് ഇപ്പോൾ വേർപെട്ട് ഈ വ്യർത്ഥലോകത്തിൽ നിന്ന് യാത്രയായിരിക്കുന്ന ഈ ആത്മാവ് പുനരുത്ഥാന ദിവസംവരെ ആശ്വാസവും സന്തോഷവും ആനന്ദവും നിറഞ്ഞ സ്ഥലങ്ങളിലേക്കു നിൻ്റെ വിശുദ്ധമാലാഖമാരാൽ നയിക്കപ്പെടുവാനും അവിടെവച്ച് മുഖപ്രസന്നതയോടു കൂടെ നിന്നെ എതിരേൽക്കുവാനും സംഗതിയാക്കണമെ. ആബൊവബ്റൊ…"
    },
    {
        "type": "heading",
        "content": "(കുക്കിലിയോൻ എട്ടാം നിറം)"
    },
    {
        "type": "song",
        "content": "മൃതനെപ്പോൽ ഞാൻ വിസ്‌മൃതനായ്-ഹാലേ....\nപാഴ്പാത്രം പോ-ലായേൻ ഞാൻ."
    },
    {
        "type": "song",
        "content": "ആളുകളേറ്റമെനിക്കെതിരായ്-ഹാലേ....\nആലോചിക്കു-ന്നതു കേട്ടേൻ."
    },
    {
        "type": "song",
        "content": "എന്നാത്മമെടുക്കാനവരൊത്തു-ഹാലേ...\nനാഥാ! ശരണപ്പെട്ടേൻ നിന്നിൽ."
    },
    {
        "type": "song",
        "content": "ചൊന്നേൻ നീ താനെൻ ദൈവം-ഹാലേ....\nനിൻ കൈയിൽ താൻ-കാലങ്ങൾ."
    },
    {
        "type": "subtext",
        "content": "ബാറെക്മോർ. ശുബഹൊ… മെനഓലം ..."
    },
    {
        "type": "heading",
        "content": "(എക്ബൊ-ഹൗദത്ത് ഇൻ)"
    },
    {
        "type": "song",
        "content": "സത്തമനേ! കരുണാപൂർണ്ണാ!\nവിധിയേൽക്കരുതേ നിന്നടിയാർ\nതിരുമുമ്പിൽ ജയമാർന്നോനാർ?\nവിധി ചെയ്യല്ലേ നീയവരെ\n/tകർത്താവേ!-അവരെ അൻപാൽ\n/tജീവിപ്പിക്കേണം; നിന്നെ\nഞങ്ങളിതാ വാഴ്ത്തീടുന്നു."
    },
    {
        "type": "subtext",
        "content": "സ്‌തൗമൻ കാലോസ്"
    },
    {
        "type": "collapsible-block",
        "title": "പ്രുമിയോന്‍",
        "items": [
            {
                "type": "prose",
                "content": "ആത്മാക്കളുടെ സ്രഷ്‌ടാവും ശരീരങ്ങളുടെ നിർമ്മിതാവും, നിർമ്മിതമായവയുടെ ശരണവും, സൃഷ്ടികളുടെ പ്രത്യാശയും കബറടക്കപ്പെട്ടവരുടെ പുനരുത്ഥാനവും, മരിച്ചുപോയവരുടെ ഉയിർപ്പും ദുഃഖിച്ചിരിക്കുന്നവരുടെ ആശ്വാസവും, വിഷാദിച്ചിരിക്കുന്നവരുടെ ആഹ്ലാദവും വിലാപത്തിലിരിക്കുന്നവരുടെ സന്തോഷവും മനോവേദനയിൽ ഇരിക്കുന്നവരുടെ ധൈര്യവുമായ കർത്താവിന് സ്‌തുതി. തന്റെ ദാസന്റെ ശവസംസ്ക്കാര ശുശ്രൂഷ നിർവഹിക്കപ്പെടുന്ന ഈ സമയത്തും..........ബ്‌കുല്‌ഹുൻ.."
            }
        ]
    },
    {
        "type": "collapsible-block",
        "title": "സെദറാ",
        "items": [
            {
                "type": "prose",
                "content": "ആദ്യന്തമില്ലാത്ത തേജസ്സും, മഹാകാരുണ്യവാനും സത്യവാനും, മരണമില്ലായ്‌മയുടെ പ്രഭയും ജീവനും ഉറവയും, സകലത്തിന്റെയും സ്രഷ്‌ടാവും ലോകത്തെയും അതിലെ അവസ്ഥാന്തരങ്ങളെയും ക്രമീകരിക്കുന്നവനുമായ കർത്താവേ! നീ ഭയങ്കരനും നിൻ്റെ കല്‌പനയിൽ മഹനീയനും ദീർഘക്ഷമയുള്ളവനും കാരുണ്യവാനും ആകുന്നു. യാതൊരു രഹസ്യവും നിൻ്റെ ദിവ്യദൃഷ്‌ടിക്ക് അഗോചരമല്ല. ആലോചനകളുടെ ആഴവും ഹൃദയചിന്തകളും തിരുസന്നിധിയിൽ പരസ്യമായി വെളിപ്പെട്ടിരിക്കുന്നു. നിൻ്റെ തീരുമാനങ്ങൾ അപരിമിതങ്ങളും നിൻ്റെ മാർഗ്ഗങ്ങൾ ദുർഗ്രഹങ്ങളുമാകുന്നു. മരണത്തെ മായിച്ചുകളയുവാനും മനുഷ്യസംഹാരകനായ മഹാസർപ്പത്തെ കൊല്ലുവാനുമായിട്ട് യേശുമിശിഹായെന്ന നിൻ്റെ വത്സലപുത്രനെ ലോകത്തിലേക്ക് നീ അയയ്ക്കുകയും താൽപര്യമുള്ള സകല ആത്മാക്കൾക്കും രക്ഷയും മരണമില്ലായ്‌മയും അവൻ പ്രസംഗിക്കുകയും ചെയ്തു. നിന്റെ കല്പ‌നപ്രകാരം ക്ലേശപൂർണ്ണമായ ഈ ലോകത്തിൽനിന്ന് ശ്രേഷ്ഠവും അനശ്വരവുമായ ലോകത്തിലേക്കു ഞങ്ങൾ അയയ്ക്കപ്പെടുന്നു. കർത്താധികർത്താവും ഇരുലോകങ്ങൾക്കും അധികാരിയുമായുള്ളോവേ! ഈ താൽക്കാലിക ജീവിതമാകുന്ന പരദേശവാസത്തിൽനിന്ന് വേർപെട്ട് യാത്രയായിരിക്കുന്ന ഈ നിന്റെ ദാസന്റെ ശവസംസ്ക്‌കാര ശുശ്രൂഷയുടെ ഈ സമയത്ത് തിരുസന്നിധിയിൽ ഞങ്ങൾ അപേക്ഷയും പ്രാർത്ഥനയും സമർപ്പിക്കുന്നു. ഇവിടെനിന്ന് യാത്രയാക്കി സ്വർഗ്ഗീയ ഭവനങ്ങളിൽ വസിപ്പിക്കുന്നവരായ സമാധാന മാലാഖമാർമൂലം ഇവൻ്റെ ആത്മാവിനെ നീ കൈക്കൊള്ളണമെ. കർത്താവേ! ദുഷ്ടാത്മാക്കളുടെ പിടിയിൽനിന്നും ഇവന്റെ ആത്മാവിനെ രക്ഷിച്ചുകൊള്ളണമെ. ആ എതിരാളിയുടെ ബന്ധനത്തിൽ നിന്ന് അതിനെ വിടുർത്തണമെ. തിരുനാമഭക്തരും തിരുവിഷ്ടം ആചരിക്കുന്നവരുമായവരെ ചുറ്റി നിൽക്കുന്നതുപോലുള്ള സേനകൾ ഇവനും ലഭിക്കുമാറാകണമെ. നിന്റെ മനുഷ്യപ്രീതിയാൽ ഇവന്റെ പാപങ്ങൾ പൂർണ്ണമായി പരിഹരിക്കണമെ. ഇവൻ്റെ തെറ്റുകളെ നിന്റെ ദയയാൽ പൂർണ്ണമായി ക്ഷമിക്കുകയും ചെയ്യണമെ.  ഇവൻ്റെ യാത്രയ്ക്ക് നിൻ്റെ സഹായം പരസ്യമായി അയച്ചുകൊടുക്കണമെ. കൃപാപൂർണ്ണമായ വലംകൈ ഇവന് നീട്ടിക്കൊടുത്ത് രണ്ടാം മരണമാകുന്ന ചുഴിയിൽനിന്ന് ഇവനെ ഉദ്ധരിച്ചുകൊള്ളണമെ. അദൃശ്യമായ നിൻ്റെ ശക്തിയാൽ ഇവനെ സഹായിക്കണമെ. പിശാചുക്കളുടെ ഭയങ്കരമായ ഒളിവിടങ്ങളിൽനിന്ന് ഇവനെ രക്ഷിച്ചുകൊള്ളണമെ. ഇവന്റെ പ്രമാണലംഘനങ്ങൾക്ക് തക്കപോലെ ഇവനെ നീ വിധിക്കരുതെ; തിരുസന്നിധിയിൽ സർവ്വരും കുറ്റക്കാർ തന്നെയാണല്ലോ. കർത്താവേ! ഞങ്ങളുടെ സ്വാഭാവികമായ ദുർബലതയിൽ കനിവുതോന്നണമെ. ഞങ്ങളിൽ വിളിക്കപ്പെട്ടിരിക്കുന്നതായ തിരുനാമത്തെയും നിൻ്റെ മഹാകരുണയെയും ഞങ്ങളിലും ഇവനിലും ഓർക്കണമെ. ഞങ്ങളുടെ വർഗ്ഗത്തിന്റെ രക്ഷയ്ക്കുവേണ്ടിയുണ്ടായ നിന്റെ ഏകപുത്രന്റെ കഷ്‌ടാനുഭവങ്ങൾ നിന്നോടപേക്ഷിക്കുമാറാകണമെ. നിൻ്റെ കൃപയും കരുണയും ഇവൻ്റെമേൽ ഉദിക്കുമാറാകണമെ. ഇവൻ വിശ്വസിച്ചതായ ജയമുള്ള സ്ലീബാ+ ഇവന്, വിശുദ്ധന്മാരുടെ സമൂഹത്തിൽ വസിപ്പിക്കുന്ന പ്രകാശ സ്‌തംഭമായി ഭവിക്കുമാറാകണമെ. ഞങ്ങളുടെ വംശശത്രുവായ സാത്താൻ തൻ്റെ ദുഷ്‌ടമായ ആഗ്രഹം നിറവേറാതെ ലജ്ജിച്ചു പോകത്തക്കവണ്ണം നിൻ്റെ കരുണ ഇവനിൽ ഉണ്ടാകുമാറാകണമെ. കർത്താവേ! തിരുനാമഭക്തന്മാർക്കുള്ള അനുഗ്രഹീത ഭവനങ്ങളിൽ എത്തുന്നതുവരെ ഈ നിന്റെ ദാസന് കോട്ടയും അനുയായിയും കാവൽക്കാരനും സഹായിയും ആയിരിക്കണമെ. അവിടെ ആദ്യന്തമില്ലാത്തതായ നിൻ്റെ മഹിമയിൽ ഇവൻ ആനന്ദിക്കുമാറാകണമെ. അബ്രഹാമിൻ്റെ മടിയിൽ വിശ്രമിച്ചുകൊണ്ട് എല്ലാ ദുഃഖങ്ങളും ക്ലേശങ്ങളും കഷ്‌ടതകളും വിസ്‌മരിക്കുവാൻ ഇവന് സംഗതിയാക്കണമെ. കർത്താവേ! നിൻ്റെ ആരാധകരായ ഞങ്ങളെയെല്ലാവരെയും ഇവയ്ക്കെല്ലാം യോഗ്യരാക്കിത്തീർക്കണമെ. വെടിപ്പുള്ളതും ആനന്ദകരവും പാപരഹിതവുമായ ജീവിതത്താൽ അന്ധകാരത്തിൻ്റെ ദുഷ്‌ടസേനകൾക്ക് വിധേയമാകാത്ത സമാധാനപരമായ നിര്യാണം ഞങ്ങളും അനുഭവിക്കാൻ ഇടയാകണമെ. കർത്താവേ! കരുണാദൃഷ്ടിയാൽ ഞങ്ങളെ കടാക്ഷിച്ച് വിലപിച്ചിരിക്കുന്നവരെ ആശ്വസിപ്പിക്കുകയും ദുഃഖിച്ചിരിക്കുന്നവരെ ധൈര്യപ്പെടുത്തുകയും മ്ലാനവദനരായിരിക്കുന്നവർക്ക് മുഖപ്രസന്നത നൽകുകയും ചെയ്യണമെ. നിന്നെ സ്തുതിക്കുന്ന ഏവർക്കും ഏതുസ്ഥാനത്തും അവനവൻ്റെ ആവശ്യാനുസരണം നീ ശരണവും പ്രത്യാശയും ആയിരുന്നുകൊണ്ട് അവരുടെ മുഖത്തുനിന്ന് കണ്ണുനീരും ദുഃഖവും നീക്കിക്കളയണമെ ദൈവമേ! നിൻ്റെ മശിഹായിലുള്ള പ്രത്യാശയിൽ മുൻകൂട്ടി നിന്റെ അടുക്കലേക്കു യാത്രപുറപ്പെട്ടവരും ശ്രേഷ്ഠവും മഹനീയവുമായ അവിടുത്തെ പ്രത്യക്ഷതയെ പ്രതീക്ഷിച്ചുകൊണ്ടിരിക്കുന്നവരുമായ ഞങ്ങളുടെ എല്ലാ മാതാപിതാക്കൾക്കും സഹോദരീസഹോദരന്മാർക്കും ഗുരുക്കന്മാർക്കും ഞങ്ങളെല്ലാവരെയും വഹിച്ചിരിക്കുന്ന നിൻ്റെ കൃപയാൽ ഭാഗ്യകരമായ ഭവനങ്ങളിൽ വിശുദ്ധ ന്മാരോടുകൂടിയുള്ള ആശ്വാസം നൽകണമെ. ആ പ്രത്യക്ഷതയെ ലജ്ജാരഹിതമായ പ്രസന്നമുഖങ്ങളോടു കൂടെ എതിരേൽക്കുവാൻ ഞങ്ങളും കാത്തിരിക്കുന്നു. കർത്താവേ! മുൻകൂട്ടി നിദ്രപ്രാപിച്ചവരും ഇവിടെ അവശേഷിക്കുന്നവരുമായി രക്ഷിതരും അവിടുത്തെ കർത്തൃത്വത്തിൻ്റെ ദാസരുമായ ഞങ്ങളെല്ലാവരും ആദ്യന്തമില്ലാത്ത നിൻ്റെ രാജ്യത്തിൽ വന്ദ്യവും ഗ്രഹണാതീതവുമായ നിൻ്റെ നാമത്തെയും നിൻ്റെ ഏകപുത്രനെയും നിൻ്റെ പരിശുദ്ധറൂഹായെയും സ്തുതിച്ചു പുകഴ്ത്തുവാൻ യോഗ്യരായിത്തീരണമെ. ഹോശോ....."
            }
        ]
    },
    {
        "type": "heading",
        "content": "(തക്‌ശെപ്‌തൊ)"
    },
    {
        "type": "song",
        "content": "മരണം പ്രാപിച്ചഴുകിപ്പോ-യോനാം\nലാസറിനെ കബറീ-ന്നാഹ്വാനം ചെയ്ത\nസ്രഷ്ടാവിന്നാജ്ഞാ-ധ്വനി ഉത്ഥാന മഹാദിവസേ\nമൃതരെ-ഏറ്റിച്ചേർക്കും\nയോശാഫാത്തെന്ന-സാനുസ്ഥാനത്തിൽ.\nഅരചനിരിക്കും ത്രോണോസിൽ.\nസത്യവിധിക്കായ് തലമുറകൾ വന്നെത്തീടും.\nനാഥാ! സർവ്വേശാ! എന്മേലന്നാളിൽ\nകാരുണ്യം ചെയ്യേണം നീ-പ്രാണപ്രദനല്ലോ."
    },
    {
        "type": "subtext",
        "content": "മൊറിയോ…"
    },
    {
        "type": "collapsible-block",
        "title": "എത്രോ",
        "items": [
            {
                "type": "prose",
                "content": "കാരുണ്യവാനായ ദൈവമേ! നിന്നിൽ അഭയം പ്രാപിച്ചുകൊണ്ട് ഈ സുഗന്ധധൂപം ഞങ്ങൾ അണയ്ക്കുകയും നിന്റെ കല്പനപ്രകാരം ഇവിടെയുള്ള ജീവിതത്തിൽനിന്ന് വിട്ടുമാറിയിരിക്കുന്ന ഈ ആത്മാവിനുവേണ്ടി നിന്നോടപേക്ഷിക്കുകയും ചെയ്യുന്നു. പിശാചുക്കളുടെ കഠിനബന്ധനത്തിൽനിന്നും അന്തരീക്ഷവാസികളും അദ്യശ്യരുമായ ശത്രുക്കളുടെ അദ്യശ്യഗണത്തിൽനിന്നും ഈ ആത്മാവ് രക്ഷിക്കപ്പെടുമാറാകണമെ. ഞങ്ങളുടെ കർത്താവും നിത്യദൈവവുമേ! ഈ ആത്മാവ് യാത്രചെയ്ത് നിൻ്റെ വിശുദ്ധന്മാരുടെ ആലയങ്ങളിലും ജീവനുള്ളവരുടെ പട്ടണത്തിലും ചെന്നുചേരുവാൻ, ഞങ്ങളിലുള്ള നിന്റെ മഹാകരുണയാൽ സംഗതിയാക്കുകയും ചെയ്യണമെ. മോറാൻ വാലോഹാൻ…."
            }
        ]
    },
    {
        "type": "heading",
        "content": "(കോലെ-തുബൈക്ക് ഈത്തൊ)"
    },
    {
        "type": "song",
        "content": "ധന്യൻ മശിഹാ വാക്കാൽ മൃതരെ ഉയർപ്പിപ്പോൻ\nതൻകൽപ്പന പാ-ലിച്ചോർക്കായ്\nതേജോ-വസ്ത്രം നൽകീടും\n/tഅവനെ രാജ്യത്തെതിരേല്‌പാൻ\n/tഅവർ മേഘങ്ങളിലേറി വരും.\nഅവനാനന്ദത്തോ-ടാർക്കും:\n“വന്നേ-റി കൈക്കൊണ്ടിടുവിൻ,\nകൽപ്പന കാത്തോ-ർക്കായ് മുമ്പേ-\nതാതൻ കരുതീടുമാ-രാജ്യം.'’"
    },
    {
        "type": "song",
        "content": "മാമ്മോദീസാ-നീരിൽ നിന്നും മ്ശീ-ഹാ തൻ\nറൂശ്‌മാ ഏറ്റോരേ മൃതരേ!\nവഴി നി-ങ്ങൾക്കുണ്ടാശിപ്പാൻ\n/tമൃതിലോകത്തിൽ ധീരതയും\n/tപ്രത്യാശയതും പ്രാപിപ്പിൻ\nഉയിരോടെഴുന്നേൽക്കും നിങ്ങൾ\nകേടേ-തും തീണ്ടീടാതെ\nകല്ലറയിന്നും പറുദീസാ\nപൂകാൻ വാസരമാ-സന്നം."
    },
    {
        "type": "subtext",
        "content": "ബാറെക്മോർ. ശുബഹൊ…"
    },
    {
        "type": "song",
        "content": "ധന്യൻ പൗലോ-ശ്ലീഹാ ചൊന്നേവം-കേട്ടേൻ:\nമൃതരെ ഓർത്തി-ട്ടഴൽ നിങ്ങൾ-\nക്കരുതെന്നാശിച്ചീടുന്നേൻ.\n/tവാനിൻ കാഹളനാദത്താൽ\n/tമൃതരെല്ലാരുമെഴുന്നേൽക്കും\nതാൽക്കാലികമാമീ-ഗാത്രം\nനിത്യ-തയെ പ്രാപിച്ചീടും\nതനുവെഴുന്നേൽക്കും കേടില്ലാ-\nതുത്ഥാ-നത്തിൻ വൻനാളിൽ."
    },
    {
        "type": "subtext",
        "content": "മെനഓലം…"
    },
    {
        "type": "song",
        "content": "വർഷിക്കട്ടെ താത-നയിച്ചിട്ടാ ബാബേൽ\nതീച്ചൂളയിൽ ബാ-ലന്മാരിൽ\nവീഴ്ത്തിയ ജീവപ്പനിനീരാ\n/tമൃതിലോകത്താകുലമേറും-\n/tഭവനങ്ങളിൽ മരുവുന്നോരിൽ.\nനിന്നഭയത്തിൽ നിദ്രിതരാം\nദാസ-ന്മാർ തൻ പിഴ പോക്കീ-\nട്ടവകാശം നൽ-കീടേണം\nശാശ്വത സുസ്ഥിര രാജ്യത്തിൽ."
    },
    {
        "type": "heading",
        "content": "(മദ്റോശൊ)"
    },
    {
        "type": "song",
        "content": "നിൻശരണേ മൃതനാം ദാസന്നുത്ഥാനം നവ്യത ന-ൽക-ട്ടെ."
    },
    {
        "type": "song",
        "content": "ഇതു മൃതിയിൻ ദിവസം-വേദനയിൻ ദിവസം\nപരിദേവന ദിവസം-കടുദിവസം നാഥാ!\n/tനൽകണമാ-ശ്വാ-സം."
    },
    {
        "type": "song",
        "content": "ഏവരുമൊരുപോലി-മൃതി നുകരണമെന്നാൽ\nയൗവ്വനമൃതി കയ്പ്പാൽ-കഠിനതരം നാഥാ!\n/tനൽകണമാ-ശ്വാ-സം."
    },
    {
        "type": "song",
        "content": "സകലമമർത്തിടുമാ-മൃതി മുന്നറിവെന്യേ\nസത്വരമെത്തുകയാൽ-ഇവനുത്ഥാനത്തിൽ\n/tനൽകണമാ-ശ്വാ-സം."
    },
    {
        "type": "song",
        "content": "സഹജൻ രക്ഷിക്കാ-സ്നേഹിതനുതകീടാ\nഏവം നിബിവചനം-ക്രിയയാൽ നിറവേറി\n/tതുണ നാഥാ-ചെ-യ്ക."
    },
    {
        "type": "song",
        "content": "മൃതരാമുറ്റോർക്കായ് കഷ്ടപ്പെടുവാനും\nനാശകനാം മൃതിയെ-ചൊല്ലി കരയാനും\n/tബാദ്ധ്യതയു-ണ്ടേ-വനും."
    },
    {
        "type": "song",
        "content": "നാവുകളീന്നെല്ലാം-സ്തോത്രം കർത്താവേ!\nനിന്നാൽ മൃതരുയരും-സ്വർഗ്ഗം നേടീടും\n/tസ്തോത്രം പാ-ടീ-ടും."
    },
    {
        "type": "heading",
        "content": "(മദറോശൊ-യൗമൊക് ലോക്)"
    },
    {
        "type": "song",
        "content": "മൃതിയെ നുക-ർന്നുത്ഥാനത്തിൽ-ശരണം\nതന്നവനാ-മുയിരിൻ-നാഥൻ-ധന്യൻ."
    },
    {
        "type": "song",
        "content": "സീനായ് മേ-ലവരോഹം ചെ-യ്-തീശൻ\nമോശയ്ക്കു-ത്ഥാനം-വെളിവായ്-കാട്ടി."
    },
    {
        "type": "song",
        "content": "സ്വർഗ്ഗീയോ-ർശ്ലേമിൽ-ത്രോണോ-സിങ്കൽ\nസുസ്‌മൃതി തൻ-ദാസ-ർക്കേകട്ടീ-ശൻ."
    },
    {
        "type": "song",
        "content": "ഈ ദാസൻ നാഥാ! തിരുസന്നിധിയിൽ\nചെയ്ത പിഴ-യ്ക്കെല്ലാം-ക്ഷമ നൽ-കേണം."
    },
    {
        "type": "song",
        "content": "എരിതീയും-വിധിയും-നീക്കീ-ട്ടിവനെ\nകാക്കുക നിൻ-തനുവാൽ-രക്ത-ത്താലും."
    },
    {
        "type": "song",
        "content": "നിന്നിലുറ-ങ്ങിടുമീ-ദാസൻ- നാഥാ!\nപ്രാപിച്ചാ-നഭയം-നിൻ സ്ലീ-ബായെ."
    },
    {
        "type": "song",
        "content": "ഭീകരമാം-വിധിയോ-ടതിവേ-ദനയും\nനരകവുമേ-ൽക്കരുതേ-നാഥാ!-ദാസൻ."
    },
    {
        "type": "song",
        "content": "നിന്നെ ഏ-റ്റോനാം-ഈ ദാ-സനെ നീ\nഏറ്റു പറ-ഞ്ഞിടണം-വാഗ്‌ദാ-നം പോൽ."
    },
    {
        "type": "song",
        "content": "തിരുനാമം-തള്ളാ-ത്തോനാ-മിവനെ\nനരകത്തിൽ-തള്ളീ-ടരുതേ-നാഥാ!"
    },
    {
        "type": "song",
        "content": "ദ്രുതഗതിയാ-യ് മരണം-സവിധം-പൂകി\nനിങ്ങടെ കൂ-ട്ടതിൽ നി-ന്നെന്നെ-നീക്കി."
    },
    {
        "type": "song",
        "content": "പ്രാർത്ഥനയിൽ-മേന്മേൽ-എന്നെ-ഓർപ്പിൻ\nഎന്നെ മറന്നീടാ-നിടയാ-കരുതേ."
    },
    {
        "type": "song",
        "content": "മൃതിയാൽ നിൻ -ദാസൻ- വേർപെ-ട്ടതിനാൽ\nരക്ഷകനേ-ഞങ്ങൾ-വ്യഥയിൽ-മുഴുകി."
    },
    {
        "type": "song",
        "content": "പരിശുദ്ധ-ന്മാരൊ-ത്തിവനെ ഏദൻ\nപറുദീസിൽ-പന്തി-ക്കേറ്റീ-ടേണം."
    },
    {
        "type": "song",
        "content": "വിമലന്മാരൊന്നിച്ചിവനെ-പ്രഭയിൻ\nമണവറയിൽ-പാർപ്പിക്കണമേ നാഥാ!"
    },
    {
        "type": "song",
        "content": "നവജീവൻ-ഉത്ഥാ-നവുമാം-നിന്നെ\nഅവരോടൊ-ത്തിവനും- വാഴ്ത്തീടട്ടെ."
    },
    {
        "type": "heading",
        "content": "(സുമോറോ)"
    },
    {
        "type": "song",
        "content": "ആദാം നിജമക്കൾക്കേകിയ കാസാ\nആ മൃതിപാനീയത്തിനു കയ്പേറും.\nപാനം ചെയ്/u200bവാൻ ആദാമി\nന്നാത്മജ-രതു മുറയായ് കൈമാറി."
    },
    {
        "type": "heading",
        "content": "വായനകൾ"
    },
    {
        "type": "prose",
        "content": "ആവർത്തനം. 32:48-52; 34:1-6"
    },
    {
        "type": "prose",
        "content": "2 പത്രോസ് 3:3-13"
    },
    {
        "type": "prose",
        "content": "1 കൊരി. 15:34-53"
    },
    {
        "type": "subheading",
        "content": "(പെത്ഗോമൊ)"
    },
    {
        "type": "song",
        "content": "ഹാലേ...ഉ ഹാലേ... പ്രീതിപ്പെട്ടീടണമേ അടിയാനിൽ\nഏറും കൃപയാലിവനെ രക്ഷിക്ക. ഹാലേ…"
    },
    {
        "type": "collapsible-block",
        "title": "ഏവൻഗേലിയോൻ",
        "items": [
            {
                "type": "subheading",
                "content": "യോഹ. 5:19-29"
            },
            {
                "type": "prose",
                "content": "യേശു അവരോട് ഇപ്രകാരം പറഞ്ഞു:-"
            },
            {
                "type": "prose",
                "content": "“ഞാൻ സത്യമായും സത്യമായും നിങ്ങളോട് പറയുന്നു; പിതാവ് ചെയ്യുന്നതായി കാണുന്നതല്ലാതെ പുത്രന് സ്വന്തമായി ഒന്നും ചെയ്യുവാൻ കഴിയുകയില്ല. എന്തെന്നാൽ പിതാവ് ചെയ്യുന്നവയെ അപ്രകാരം തന്നെ-പുത്രനും ചെയ്യുന്നു. പിതാവ് തൻ്റെ പുത്രനെ സ്നേഹിക്കുകയും താൻ ചെയ്യുന്നതെല്ലാം അവന് കാണിച്ചുകൊടുക്കുകയും ചെയ്യുന്നു. നിങ്ങൾ അത്ഭുതപ്പെടുവാനായിട്ട് അവയിലുപരിയായിട്ടുള്ള പ്രവൃത്തികളെയും അവന് കാണിച്ചുകൊടുക്കുന്നു. പിതാവ് മരിച്ചവരെ ഉദ്ധരിച്ച് ജീവിപ്പിക്കുന്നതുപോലെ തന്നെ പുത്രനും തനിക്കിഷ്ടപ്പെടുന്നവരെ ജീവിപ്പിക്കുന്നു. പിതാവിനെ ബഹുമാനിക്കുന്നതുപോലെ എല്ലാവരും പുത്രനെയും ബഹുമാനിപ്പാനായിട്ട് പിതാവ് ഒരുവനും വിധി നൽകാതെ ന്യായവിധിയെല്ലാം പുത്രനെ ഏൽപ്പിച്ചിരിക്കു ന്നു. പുത്രനെ ബഹുമാനിക്കാത്തവർ അവനെ അയച്ച പിതാവിനെയും ബഹുമാനിക്കുന്നില്ല. ഞാൻ സത്യമായും സത്യമായും നിങ്ങളോട് പറയുന്നു, എന്റെ വചനംകേട്ട് എന്നെ അയച്ചവനെ വിശ്വസിക്കുന്നവന് നിത്യജീവൻ ഉണ്ട്. അവൻ ന്യായവിസ്‌താരത്തിലുൾപ്പെടാതെ മരണം വിട്ട് ജീവനിലേക്ക് കടന്നിരിക്കുന്നു. ഞാൻ സത്യമായും സത്യമായും നിങ്ങളോടു പറയുന്നു. മരിച്ചവർ ദൈവപുത്രന്റെ ശബ്ദം കേൾക്കുകയും കേൾക്കുന്നവർ ജീവിക്കുകയും ചെയ്യുന്ന സമയം വരുന്നു, അത് ഇപ്പോൾ തന്നെയുമാകുന്നു. എന്തെന്നാൽ പിതാവിന് തന്നിൽതന്നെ ജീവനുള്ളപ്രകാരം പുത്രനും തന്നിൽതന്നെ ജീവനുണ്ടായിരിപ്പാൻ തക്കവണ്ണം വരം കൊടുത്തിട്ടുണ്ട്. ന്യായവിധികൂടിയും നടത്തുവാൻ അവനെ അധികാരപ്പെടുത്തിയിരിക്കുന്നു. എന്തെന്നാൽ അവൻ മനുഷ്യപുത്രനാകുന്നു. ശവക്കല്ലറയിൽ സ്ഥിതിചെയ്യുന്നവരെല്ലാം അവന്റെ ശബ്ദം കേട്ട് നന്മ ചെയ്തവർ ജീവനുവേണ്ടിയും തിന്മചെയ്‌തവർ ദണ്ഡ വിധിക്കുവേണ്ടിയും പുനരുത്ഥാനം ചെയ്യുന്ന സമയം വരുന്നു. ഇതിൽ നിങ്ങൾ അത്ഭുതപ്പെട്ട്."
            }
        ]
    },
    {
        "type": "collapsible-block",
        "title": "ലുത്തിനിയ",
        "items": [
            {
                "type": "prose",
                "content": "നാമെല്ലാവരും ദുഃഖത്തോടും സങ്കടത്തോടുംകൂടെ യോഗ്യമായി നിന്നുകൊണ്ട് ദൈവത്തിന് പ്രീതികരമായ ശബ്ദത്തിൽ കുറിയേലായിസ്സോൻ എന്ന് ഏറ്റു ചൊല്ലണം."
            },
            {
                "type": "subtext",
                "content": "കുറിയേലായിസ്സോൻ."
            },
            {
                "type": "prose",
                "content": "ജീവന്റെയും മരണത്തിന്റെയും മേൽ അധികാരമുള്ളവനും, മരണത്തിൻ്റെയും വിയോഗത്തിന്റെയും ഉടയവനും, ആത്മാക്കളുടെയും സർവ്വ ജഡങ്ങളുടെയും ദൈവവുമായ മിശിഹാതമ്പുരാനേ! നിന്നോട് ഞങ്ങൾ അപേക്ഷിക്കുന്നു."
            },
            {
                "type": "subtext",
                "content": "കുറിയേലായിസ്സോൻ."
            },
            {
                "type": "prose",
                "content": "“ഞാൻ പുനരുത്ഥാനവും ജീവനുമാകുന്നു, എന്നിൽ വിശ്വസിക്കുന്ന ഏവനും നിത്യജീവനുണ്ട്. അവൻ ന്യായവിധിയിൽ ഉൾപ്പെടാതെ മരണത്തിൽ നിന്ന് ജീവനിലേക്ക് മാറിക്കഴിഞ്ഞിരിക്കുന്നു” എന്ന് അരുളിച്ചെയ്ത‌വനായ മശിഹാതമ്പുരാനേ! നിന്നോട് ഞങ്ങൾ അപേക്ഷിക്കുന്നു."
            },
            {
                "type": "subtext",
                "content": "കുറിയേലായിസ്റ്റോൻ."
            },
            {
                "type": "prose",
                "content": "മരിക്കുന്ന ഏവന്റെയും മരണഗതി കാലിൽ തുടങ്ങി തലവരെ എത്തുന്നതിനിടയ്ക്ക് അവൻ്റെ മനസ്സ് അനുതാപത്തിലേക്കു ധൃതിപ്പെട്ടുകൊണ്ടിരിക്കണം എന്ന് ജ്ഞാനസമ്പൂർണ്ണമായ തന്റെ മനുഷ്യാവതാരത്തിൽ കൽപ്പിച്ചു ക്രമീകരിച്ചവനായ മശിഹാ തമ്പുരാനേ! നിന്നോടു ഞങ്ങൾ അപേക്ഷിക്കുന്നു."
            },
            {
                "type": "subtext",
                "content": "കുറിയേലായിസ്സോൻ."
            },
            {
                "type": "prose",
                "content": "ഞങ്ങളെല്ലാവരുടെയും ആത്മാക്കളെ ആകെൽക്കറുസായുടെയും സൈന്യങ്ങളുടെയും ആധിപത്യത്തിൽ നിന്ന് സ്വതന്ത്രമാക്കി രക്ഷിച്ചവനായ കർത്താവേ! ദുഷ്‌ടന്മാരുടെ ആത്മാക്കളെ പിടികൂടുവാനായി അന്തരീക്ഷത്തിൽ പതിയിരിക്കുന്നവരിൽ നിന്ന് ഈ ഞങ്ങളുടെ സഹോദരന്റെ ആത്മാവിനെ നീ രക്ഷിച്ച് സ്വർഗ്ഗീയ ഊർശ്ലേമിൽ എത്തിക്കുമാറാകണമെ. എന്ന് നിന്നോട് ഞങ്ങൾ അപേക്ഷിക്കുന്നു."
            },
            {
                "type": "subtext",
                "content": "കുറിയേലായിസ്സോൻ."
            },
            {
                "type": "prose",
                "content": "കർത്താവേ! ഞങ്ങൾ നിൻ്റെ രണ്ടാമത്തെ വരവിൽ നിൻ്റെ എതിരേൽപ്പിനായി പുറപ്പെടുകയും സകല പരിശുദ്ധന്മാരുമൊരുമിച്ച് നിന്നെയും നിന്റെ പിതാവിനെയും പരിശുദ്ധ റൂഹായെയും സ്‌തുതിക്കുകയും ചെയ്യത്തക്കവണ്ണം സന്തോഷപ്രദമായ നിൻ്റെ പുനരുത്ഥാനത്തിൻ്റെ പ്രകാശരശ്മികളാൽ ഞങ്ങളെല്ലാവരുടെയും ആത്മാക്കളെ പ്രശോഭിപ്പിക്കണമെ. നാം മൂന്നു പ്രാവശ്യം കുറിയേലായിസ്സോൻ എന്ന് ഏറ്റുചൊല്ലണം."
            },
            {
                "type": "subtext",
                "content": "കുറിയേ...... കുറിയേ...... കുറിയേ…."
            }
        ]
    },
    {
        "type": "subheading",
        "content": "(മൃതശരീരം സെമിത്തേരിയിലേക്ക് കൊണ്ടുപോകുന്നു)"
    },
    {
        "type": "heading",
        "content": "(കാലൊ-ബ്റംശൊലബൈത്തോഖ്)"
    },
    {
        "type": "song",
        "content": "വത്സലരേ ദൂര-ത്തെന്തിനു നിൽക്കുന്നെൻ\nഅരികിൽ വരിൻ, ശ്ലോമൊ തരുവിൻ, പ്രാർത്ഥിച്ചിടുവിൻ.\nസങ്കട കീർത്തനമെൻ-പേർക്കായ് പാടിടുവിൻ\nമൃതി പാതാളകവാടത്തിൽ ബന്ധിച്ചെന്നെ."
    },
    {
        "type": "song",
        "content": "മരണത്തിൻ ദൂതൻ-പിറകേ വന്നപ്പോൾ\nചുറ്റും പാർത്തേൻ തുണ ചെയ്/u200bവാൻ വന്നില്ലാരും\nവിളി കൂട്ടുന്നോർക്കായ്-വെളിവാകും നാഥാ!\nനിൻ ദൈവികമാം വലഭാഗേ നിർത്തണമെന്നെ."
    },
    {
        "type": "song",
        "content": "വത്സലരേ സത്യം ഭയമാർന്നീടുന്നേൻ\nകഠിനഭയത്താലെന്നകതാരിളകീടുന്നു.\nജഗതീരക്ഷകനാം-മശിഹാ നൃപനെൻ പേർ-\nക്കാൾ വിട്ടതിനാൽ പോകുന്നേൻ സങ്കടപൂർവ്വം."
    },
    {
        "type": "song",
        "content": "ഭുവനനിവാസികളേ! ശുഭമൊടു വാണീടുവിൻ\nലോകമയന്മാർക്കില്ല ഗുണം കാലം മൂലം.\nപോകുന്നേൻ നൽകാൻ-എൻ്റെ കണക്കെല്ലാം\nസർവ്വരഹസ്യവിധീശൻ തൻ തിരുസന്നിധിയിൽ"
    },
    {
        "type": "song",
        "content": "വൈരൂപ്യം സുമുഖർ-ക്കേകും മൃതിയെ നീ\nസ്നേഹിതനൊടു മോദിപ്പോനെ ഖേദിപ്പിക്കും.\nവന്നിനി നിൻ ഭരണം-നീക്കി ദുഃഖിതരെ\nസ്വപ്രഭയാൽ മോദിപ്പിക്കും നാഥൻ ധന്യൻ."
    },
    {
        "type": "song",
        "content": "പാഴൂഴിയിലുയരും-ശൂശാനപ്പൂക്കൾ\nവസ്ത്രം കൈപ്പണിയല്ലാത്തതു ചാർത്തീടും പോൽ\nആദാം മക്കൾക്കായ്-റൂഹ്‌ക്കുദിശാ നെയ്ത്\nവസ്ത്രമുയിർപ്പിൽ ചാർത്തീടും പുണ്യാത്മാക്കൾ."
    },
    {
        "type": "subheading",
        "content": "( മൃതശരീരത്തിൽ തൈലം ഒഴിക്കുമ്പോൾ)"
    },
    {
        "type": "collapsible-block",
        "title": "പ്രാർത്ഥന",
        "items": [
            {
                "type": "prose",
                "content": "തന്റെ ദൈവിക കല്പനയാലും കർതൃഹിതപ്രകാരവും ഈ സഹോദരനെ ഈ താൽക്കാലിക ജീവിതത്തിൽനിന്ന് യാത്രയാക്കിയ ദൈവമായ കർത്താവേ! തിരുസന്നിധിയിൽ നിന്ന് സ്വർഗ്ഗീയസേനകളുടെ സഹായം ഇവന് അയച്ചു കൊടുക്കണമെ. ഇവന്റെ മൃതശരീരത്തിൽ വീഴ്ത്തപ്പെടുന്ന ഈ തൈലം മുഖാന്തിരം ആയാറിൽ പതിയിരുന്ന് മനുഷ്യാത്മാക്കളുമായി പോരാട്ടം നടത്തുന്ന പ്രതികൂല സൈന്യങ്ങളിൽനിന്നും ശത്രുവിൻ്റെ പാളയങ്ങളിൽനിന്നും ഇവൻ രക്ഷപെടുമാറാകണമെ. പ്രകാശഭവനങ്ങളിൽ വിശുദ്ധന്മാരോടുകൂടിയുള്ള ആനന്ദത്തിലേക്ക് ഇവനെ ആനയിക്കുകയും ചെയ്യണമെ. ഇവൻ സന്തോഷത്തോടും ആനന്ദത്തോടും കൂടി നിനക്കും നിൻ്റെ പിതാവിനും പരിശുദ്ധ റൂഹായ്ക്കും സ്തുതി പാടുകയും ചെയ്യുമാറാകണമെ."
            },
            {
                "type": "subheading",
                "content": "(മുഖത്തും നെഞ്ചത്തും കാൽമുട്ടുകളിലും കുരിശാകൃതിയിൽ തൈലം വീഴ്ത്തിക്കൊണ്ട്)"
            },
            {
                "type": "prose",
                "content": "പ്രയത്നങ്ങളിൽ നിന്നുള്ള വിശ്രമത്തിനും യുദ്ധങ്ങളിൽ നിന്നുള്ള സംരക്ഷണത്തിനും വിശുദ്ധന്മാരോടുകൂടിയുള്ള ആനന്ദത്തിനുമായി പിതാവിന്റെയും + പുത്രൻ്റെയും + പരിശുദ്ധ റൂഹായുടെയും + നാമത്തിൽ നിത്യജീവനുവേണ്ടി ഈ തൈലം ഒഴിക്കപ്പെടുന്നു."
            }
        ]
    },
    {
        "type": "subheading",
        "content": "(പട്ടക്കാരൻ മണ്ണെടുത്ത് കുരിശാകൃതിയിൽ മൃതശരീരത്തിൽ ഇടുന്നു.)"
    },
    {
        "type": "prose",
        "content": "നീ മണ്ണാകുന്നു, മണ്ണിലേക്ക് തന്നെ തിരികെ ചേരും, വീണ്ടും നവീകരിക്കപ്പെടുകയും ചെയ്യും എന്നരുളിച്ചെയ്ത പ്രകാരം കർത്താവേ! ഇതാ തിരുവിഷ്‌ടം ഈ ദാസനിൽ നിറവേറിയിരിക്കുന്നു."
    },
    {
        "type": "subheading",
        "content": "(മൃതശരീരം കല്ലറയിലേക്കിറക്കുന്നു)"
    },
    {
        "type": "heading",
        "content": "(കോലൊ-ഇസൊഹദേ)"
    },
    {
        "type": "song",
        "content": "കബറിൽ-പൂകിടുമതിവീരൻ തന്നധികാരം\nചെയ്യും-വിസ്മ‌യമാശ്ചര്യം-കൂറും-ദൂതന്മാർ\nചേരും-ചിതറിയൊരെല്ലഖിലം-നേടും-തേ-ജ-\nസ്സാത്മാ-വൊടു തനുവും നാശം-കൂടാ-തുയിരേൽക്കും."
    },
    {
        "type": "song",
        "content": "സ്‌തുത്യൻ-മാർത്താ മറിയാം തൻ-സോദരനാ-കും\nലോവോ-സർ ചീഞ്ഞെന്നാലും-ജീവൻ-കല്‌പിച്ചോൻ,\nനീ ചെന്നപ്പോൾ യായീറോ-സ്തുത ജീവി-ച്ചാൾ\nമൃതരന്ത്യത്തിൽ ജീവിക്കും-നിന്നാ-ഹ്വാനത്താൽ."
    },
    {
        "type": "subtext",
        "content": "ബാറെക്മോർ. ശുബഹൊ…"
    },
    {
        "type": "song",
        "content": "മൃതസ-ങ്കേതേ മണ്മയനാ-മാദാമോ-ടായ്\nനിയമം-തള്ളിയ-മണ്മയനേ-ഖേദി-ക്കേണ്ടാ നീ;\nമൃതിയും-ജീവനുമേകീടും-ദൈവസുതൻ-ഞാ-\nനെന്നോ-തിയ ബഹുബലവാനാം-സ്വർഗ്ഗീയൻ സ്തുത്യൻ."
    },
    {
        "type": "subtext",
        "content": "മെനഓലം"
    },
    {
        "type": "song",
        "content": "ചാതുര്യത്തൊടു ഭുവനത്തെ മരണനുക-ത്തിൽ\nബന്ധി-ച്ചൊരു വിജ്ഞൻ സ്രഷ്‌ടാ-വുന്ന-തരായ്മേവും\nനൃപരെ-പദവികളിൽ നിന്നും ഭീകരരാ-കും\nവിധിക-ർത്താക്കളെ ഭരണത്തിൽ-നിന്നും-നീക്കുന്നു."
    },
    {
        "type": "song",
        "content": "തൃപ്പാ-വന തനുവോടുയിരിൻ-രുധിരവുമേ-റ്റൊരു\nവിശ്വാസികൾ മൃതരേറ്റിടുമീ ധൂപ-ത്താൽ പുണ്യം.\nജീവ-പ്രദനാം മശിഹാ നിൻ-ദൈവികമാം വല-\nഭാഗ-ത്തവർ നിലകൊണ്ടങ്ങേ-സ്‌തുതി-പാ-ടീടട്ടെ."
    },
    {
        "type": "subheading",
        "content": "(മണ്ണിടുമ്പോൾ ഈ സുഗീസൊ ചൊല്ലുന്നു)"
    },
    {
        "type": "heading",
        "content": "(റോസ്‌ലീ റോസ്‌ലി)"
    },
    {
        "type": "song",
        "content": "പെത്ഗോമൊ:- അവൻ എന്നോടു പറഞ്ഞപ്പോൾ ഞാൻ സന്തോഷിച്ചു."
    },
    {
        "type": "song",
        "content": "കർത്താവു വരും-മൃതരെ ഉയിർപ്പിക്കും\nശരണം നൽകും-സകല പരേതർക്കും."
    },
    {
        "type": "song",
        "content": "കർത്താവിന്റെ ഭവനത്തിലേക്ക് നാം പോകുന്നു."
    },
    {
        "type": "song",
        "content": "നിങ്ങളിൽ നിന്നെൻ-പ്രിയരേ പിരിയുന്നേൻ\nസ്വീകരണം ഞാൻ-നേടാനർത്ഥിപ്പിൻ."
    },
    {
        "type": "song",
        "content": "കോഴയതെന-ദുഷ്‌ടനെ ശിഷ്‌ടനെയും\nകൊണ്ടിഹ പോകും-മൃതി വച്ചോൻ ധന്യൻ"
    },
    {
        "type": "song",
        "content": "ഒരു നിമിഷം കൊ-ണ്ടുടയോനേ! മൃതരെ\nജീവിപ്പിക്കും-നിൻ വരവതിഗൂഢം."
    },
    {
        "type": "song",
        "content": "എൻ കൃത്യങ്ങൾ-ചിന്തിച്ചഞ്ചുന്നേൻ\nസ്വീകൃതനാവാ-നെൻ പേർക്കർത്ഥിപ്പിൻ"
    },
    {
        "type": "song",
        "content": "എന്നെന്നേയ്ക്കും-ശ്ലോമൊ നൽകിടുവിൻ\nഓർക്കിൻ പ്രിയരേ! എന്നെ പ്രാർത്ഥനയിൽ"
    },
    {
        "type": "song",
        "content": "മൃതിയേ! കഷ്‌ടം-സാത്താനേ! കഷ്‌ടം\nനിങ്ങടെ ഭരണം-മിശിഹാ മായിക്കും."
    },
    {
        "type": "song",
        "content": "മിന്നലൊടുടയോ-നാഗതനായീടും\nമൃതരെഴുന്നേൽക്കും സ്‌തുതിഗീതം പാടും."
    },
    {
        "type": "song",
        "content": "ശുഭമൊടു പോവിൻ-വാതിലടച്ചിടുവിൻ\nകർത്താവു വരും-വാതിൽ തുറന്നുതരും."
    },
    {
        "type": "song",
        "content": "മരണം മായും സ്രഷ്‌ടാവിൻധ്വനിയാൽ\nമൃതരെഴുന്നേൽക്കും-സ്‌തുതിഗീതം പാടും."
    },
    {
        "type": "song",
        "content": "വേഗമുദിക്കും-കർത്താവിൻ ദിവസം\nമൃതരുയിരേൽക്കും-സംസ്‌കൃതരെഴുന്നേൽക്കും."
    },
    {
        "type": "song",
        "content": "ക്രോബകളാർക്കും-സ്രാപ്പികൾ കുഴലൂതും\nപറുദീസാ ത-ന്നവകാശീ! വരിക."
    },
    {
        "type": "song",
        "content": "സംരക്ഷകനാം-ഈശോയേ! സ്തോത്രം\nമൃതി തൃക്കൈയിൽ-ജീവൻ തിരുവിഷ്‌ടം."
    },
    {
        "type": "song",
        "content": "നമ്മുടെ രക്ഷ-യ്ക്കെഴുന്നള്ളിയ നാഥൻ\nനമ്മുടെ ജീവ-ന്നെഴുന്നള്ളും നൂനം."
    },
    {
        "type": "song",
        "content": "നിൻ സ്ലീബായെ-നമ്പിയതാമാത്മം\nനിൻ വരവിങ്കൽ നിൻ കൃപ കാണേണം."
    },
    {
        "type": "song",
        "content": "മൃതിനാശകനേ-പ്രാണപ്രദദേവാ!\nവന്ദനമീശോ!-രക്ഷാദായകനേ!"
    },
    {
        "type": "song",
        "content": "നാഥാ! വിധിയിൽ-നീ കൃപ ചെയ്‌തിടുവാൻ\nനിന്നെ നമിക്കു-ന്നാത്മ ശരീരങ്ങൾ."
    },
    {
        "type": "song",
        "content": "ആപൽസ്ഥാനം-നീങ്ങിയ നിൻ നൗക\nആനന്ദത്തിൻ-തുറമുഖമാർന്നല്ലോ."
    },
    {
        "type": "song",
        "content": "നിൻമെയ്യേറ്റേൻ-നിൻ നാദത്താൽ ഞാൻ\nഉണർവ്വൊടുയിർപ്പിൽ -സ്‌തുതി പാടീടേണം."
    },
    {
        "type": "song",
        "content": "ആപൽസ്ഥാനം-തരണം ചെയ്‌തിടുവാൻ\nകർത്തൃസ്ലീബാ+-പാലമതാകട്ടെ."
    },
    {
        "type": "song",
        "content": "ജീവനിനാദം-കേൾക്കും മൃതലോകം\nകല്ലറകളിൽ നി-ന്നുയരും സ്‌തുതിഗീതം."
    },
    {
        "type": "song",
        "content": "കൃപ ചെയ്യണമേ-നിൻ കൃപയാലെന്നിൽ\nഞാൻ കാണണമേ-നിൻ കൃപ നിൻ വരവിൽ."
    },
    {
        "type": "song",
        "content": "അഭിനവസൂര്യൻ-കതിരൊളി വിതറീടും\nപ്രാണപ്രദനെ-മൃതിനിവഹം വാഴ്ത്തും."
    },
    {
        "type": "song",
        "content": "സഭയും സുതരും-പിതൃസുത റൂഹായെ\nസ്തു‌തിഗീതത്തോ-ടൊത്തു വണങ്ങീടും."
    },
    {
        "type": "subheading",
        "content": "തുടർന്നുള്ള പ്രാർത്ഥന"
    },
    {
        "type": "prose",
        "content": "ഞങ്ങളുടെ രക്ഷയ്ക്കുവേണ്ടി വന്നവനും ഞങ്ങളുടെ പുനരുത്ഥാനത്തിനായി വരുവാനിരിക്കുന്നവനുമായ കർത്താവേ! നിന്റെ തിരുനാമത്തെ സ്തോത്രം ചെയ്/u200bവാനായി ബന്ധനത്തിൽനിന്ന് എന്നെ മോചിപ്പിക്കണമെ."
    },
    {
        "type": "prose",
        "content": "ഞങ്ങളുടെ കർത്താവേ! നിനക്ക് സ്‌തുതി. ഞങ്ങളുടെ കർത്താവേ! നിനക്ക് സ്‌തുതി. ഞങ്ങളുടെ ശരണമേ! എന്നേക്കും നിനക്ക് സ്‌തുതി. ബാറെക്മോർ."
    },
    {
        "type": "link-collapsible",
        "file": "commonPrayers/praiseOfAngels.json"
    },
    {
        "type": "linkcollapsible",
        "content": "Prose. മോറാൻ യേശു മശിഹാ…."
    },
    {
        "type": "subheading",
        "content": "( അനന്തരം കൗമാ, വിശ്വാസ പ്രമാണം, മരിച്ചവർക്ക് വേണ്ടിയുള്ള കുക്കിലിയോൻ എന്നിവ)"
    },
    {
        "type": "collapsible-block",
        "title": "ഹൂത്തോമ്മൊ",
        "items": [
            {
                "type": "prose",
                "content": "ഞങ്ങളുടെ കർത്താവും നിത്യ ദൈവവുമേ! നിനക്കു സ്‌തുതി, നിനക്കു സ്‌തുതി, നിനക്കു സ്‌തുതി. കർത്താവേ! നിൻ്റെ കൃപയാലും മഹാകരുണയാലും ഞങ്ങളുടെ പ്രാർത്ഥന കേൾക്കണമെ. ഞങ്ങളുടെ ശുശ്രൂഷകളെ അംഗീകരിക്കണമെ. ഞങ്ങളുടെ സഹായത്തിനു വന്ന് ഞങ്ങളുടെ മരിച്ചവർക്ക് പാപപരിഹാരം നൽകണമെ. സത്യവിശ്വാസത്തോടെ നിന്നിലുള്ള ശരണത്തിൽ നിദ്രപ്രാപിച്ചിരിക്കുന്ന ഈ ദാസനു പാപപരിഹാരം നൽകുകയും ചെയ്യണമെ."
            },
            {
                "type": "prose",
                "content": "ഇന്നേ ദിവസം സത്യവിശ്വാസത്തോടും ദൈവികമായ യോഗ്യതയോടുംകൂടി ക്രിസ്‌ത്യാനിക്കുചിതമായ നിലയിൽ നിദ്രപ്രാപിച്ചിരിക്കുന്ന ഈ മിശിഹായുടെ ഭൃത്യനെ ദൈവം തന്റെ നിർമ്മലമായ തൃക്കൈകളിൽ അംഗീകരിക്കുവാൻ വേണ്ടി നമുക്കെല്ലാവർക്കുംകൂടി അവിടുത്തെ കരുണയോട് പ്രാർത്ഥിക്കാം. കർത്താവ് സന്തോഷപൂർണ്ണമായ ഉന്നതസ്ഥാനം ഇവന് നൽകട്ടെ. സ്വർഗ്ഗരാജ്യത്തിലെ മണവറയും തോട്ടവും മേശയും കർത്താവ് ഇവന് നൽകുമാറാകട്ടെ. കണ്ണുകളാൽ കാണപ്പെടുകയോ ചെവികളാൽ കേൾക്കപ്പെടുകയോ ചെയ്ത‌ിട്ടില്ലാത്തതും ദൈവം തന്നെ സ്നേഹിക്കുന്നവർക്കായി ഒരുക്കിയിരിക്കുന്നതുമായ വാഗ്‌ദാനം കർത്താവ് ഇവനിൽ നിവർത്തിയാക്കട്ടെ. കർത്താവ് ഇവൻ്റെ പാപങ്ങൾ പരിഹരിക്കുകയും തെറ്റുകൾ ക്ഷമിക്കുകയും ചെയ്യട്ടെ. ക്ലേശപൂർണ്ണമായ ഇഹലോകത്തിൽ വച്ച് ഇവൻ ചെയ്‌തു പോയിട്ടുള്ള പാപങ്ങളും തെറ്റുകളും ദൈവം മായിച്ചു കളയുകയും തൻ്റെ മഹാകരുണയാൽ അവയെ ഓർക്കാതിരിക്കുകയും ചെയ്യട്ടെ. നീതിമാന്മാരിൽ കരുണചെയ്യുന്നതായ സമയത്ത് ഇവനിലും കരുണ ചെയ്യുമാറാകട്ടെ. കൃപാലുവായ തന്നെ കോപിപ്പിച്ച ദുഷ്ടന്മാരോടു ദൈവം പ്രതികാരം ചെയ്യുന്ന സമയത്ത് - കരുണ ആവശ്യമായിവരുന്ന ആ ദിവസത്തിൽ ദൈവം ഇവനിൽ കരുണ ചെയ്യട്ടെ. ദൈവം തന്റെ വിശുദ്ധന്മാരുടെയും തെരഞ്ഞെടുക്കപ്പെടു ന്നവരുടെയും കൂട്ടത്തിൽ ഇവനെ ആനന്ദിപ്പിക്കട്ടെ. ആ ദരിദ്രനായ ലാസറിനോടുകൂടെ ഇവനെയും ദൈവം ആനന്ദിപ്പിക്കട്ടെ. കാരുണ്യമാകുന്ന നല്ല എണ്ണകൊണ്ട് തങ്ങളുടെ ദീപേഷ്ടികൾ കെട്ടുപോകാതെ സൂക്ഷിച്ച ബുദ്ധിമതികളായ ആ അഞ്ചു കന്യകമാരോടൊപ്പം ദൈവം ഇവനെയും ആനന്ദിപ്പിക്കുമാറാകട്ടെ. തങ്ങളുടെ അടുക്കൽ നിന്നുള്ള ഇവൻ്റെ വേർപാടിൽ വിലപിച്ചും ദുഃഖിച്ചും ഇവിടെ അവശേഷിച്ചിരിക്കുന്നവരെ മശിഹാ തമ്പുരാൻ കരുണയോടെ ആശ്വസിപ്പിച്ച് ധൈര്യപ്പെടുത്തട്ടെ. കർത്താവ് അവരുടെ മുഖത്തുനിന്ന് കണ്ണുനീരും ഹൃദയത്തിൽനിന്ന് നീറുന്ന വേദനയും നീക്കിക്കളഞ്ഞ് അവരിൽ സത്യമുദ്ര പതിക്കുമാറാകട്ടെ. ലാസറിൻ്റെ സഹോദരികളെ തങ്ങളുടെ സഹോദരൻ്റെ ഉയിർപ്പുമൂലം സന്തോഷിപ്പിച്ചവനായ ദൈവം ഇവൻ്റെ വേർപാടിൽ ദുഃഖിച്ചിരിക്കുന്ന എല്ലാവരെയും ആശ്വസിപ്പിച്ച് സന്തോഷിപ്പിക്കട്ടെ."
            },
            {
                "type": "prose",
                "content": "വത്സലസഹോദരങ്ങളേ! പരസ്‌പരം ആശ്വസിപ്പിക്കുവിൻ അന്യോന്യം ധൈര്യപ്പെടുത്തുവിൻ മരിച്ചവരുടെ സംസ്കാരത്തിൽ നീതീകരണം പ്രാപിക്കുവിൻ. മൃതനിൽ നിന്ന് കരുണ പിൻവലിക്കരുത്. വിരുന്നുഭവനത്തിൽ പോകുന്നതിനെക്കാൾ ഉത്തമം വിലാപഭവനത്തിൽ പോകുന്നതാണ്, എന്നുള്ള കല്പനയനുസരിച്ച് വിശുദ്ധ സഭയുടെ പ്രജകൾ എന്ന നിലയിൽ ഇപ്പോൾ നിങ്ങൾ വന്ന് ആ ദൈവികമായ തിരുവെഴുത്ത് നിർവഹിച്ചിരിക്കുന്നു. ദൈവം നിങ്ങളുടെ സഹായത്തിന് വന്ന് നിങ്ങൾക്ക് സമാധാനവും ശാന്തിയും നൽകട്ടെ. കർത്താവ് തൻ്റെ മഹാകരുണയാൽ നിങ്ങളുടെ കടങ്ങൾ പരിഹരിക്കുകയും തെറ്റുകൾ ക്ഷമിക്കുകയും ചെയ്യട്ടെ. ഉത്തമഹൃദയത്തോടും വെടിപ്പോടും വിശുദ്ധിയോടും കൂടി നിങ്ങൾ വിളിക്കുന്ന ഏതു സമയത്തും കർത്താവായ യേശുമശിഹാ നിങ്ങൾക്കുത്തരമരുളും. ഐശ്വര്യപൂർണ്ണമായ തൻ്റെ ശ്രീഭണ്ഡാരത്തിൽനിന്ന് കർത്താവ് നിങ്ങളുടെ യാചനകൾക്ക് മറുപടി അയച്ചുതരികയും ചെയ്യും. “എൻ്റെ പിതാവിനാൽ അനുഗ്രഹിക്കപ്പെട്ടവരേ! ലോകാരംഭത്തിനു മുമ്പ് തന്നെ നിങ്ങൾക്കായി ഒരു ക്കപ്പെട്ടിരിക്കുന്ന സ്വർഗ്ഗരാജ്യം വന്ന് അനുഭവിച്ചുകൊള്ളുവിൻ” എന്നരുളിച്ചെയ്യുന്ന സന്തോഷപ്രദമായ ശബ്ദം കേൾക്കുവാൻ ദൈവം നിങ്ങൾക്ക് സംഗതിയാക്കട്ടെ. നിങ്ങളുടെയും നിങ്ങളുടെ പരേതരുടെയും തന്റെ ശരണത്തിൽ നിദ്ര പ്രാപിച്ചിരിക്കുന്ന ഈ മശിഹായുടെ ദാസൻ്റെയും പാപങ്ങൾ കർത്താവ് പരിഹരിക്കട്ടെ. കർത്താവ് ഇവനെ തൻ്റെ വലത്തുഭാഗത്ത് വിളിച്ചു നിറു ത്തുമാറാകട്ടെ. ആദ്യമനുഷ്യൻ പാപം ചെയ്യുന്നതിനുമുമ്പ് അവന്റെ കൂടാരം കർത്താവ് സ്ഥാപിച്ച അതേ സ്ഥാനത്തു തന്നെ ഇവൻ്റെ വാസവും ആനന്ദവും ആയിത്തീരുമാറാകട്ടെ. ദൈവമാതാവായ മറിയാമിന്റെയും സകല പരിശുദ്ധ ന്മാരുടെയും പ്രാർത്ഥനയാൽ സ്വർഗ്ഗീയസഭയിലും ഈ ഭൗമികസഭയിലും ഇവയെല്ലാം സാധിക്കുമാറാകണമെ എന്നു ഞങ്ങൾ പ്രാർത്ഥിക്കുകയും ചെയ്യുന്നു."
            },
            {
                "type": "prose",
                "content": "ദൈവം തന്റെ ശരണത്തിന്മേൽ നിദ്രപ്രാപിച്ചിരിക്കുന്ന തന്റെ ദാസനും ആരാധകനുമായ ഇവനെ കൃപയോടെ ആശ്വസിപ്പിക്കുമാറാകട്ടെ. നമ്മുടെ ഈ കൂട്ടത്തിന്മേൽ ദൈവത്തിന്റെ കരുണ എന്നെന്നേയ്ക്കും രണ്ടു ലോകങ്ങളിലും ഉണ്ടായിരിക്കുകയും ചെയ്യുമാറാകട്ടെ."
            },
            {
                "type": "prose",
                "content": "ആമ്മീൻ."
            }
        ]
    }
]