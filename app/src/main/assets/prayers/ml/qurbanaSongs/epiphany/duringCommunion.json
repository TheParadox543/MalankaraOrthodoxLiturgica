[
    {
        "type": "heading",
        "content": "ദനഹാ പെരുന്നാളിൽ വി. കുർബ്ബാനാനുഭവം"
    },
    {
        "type": "subheading",
        "content": "(ഹ്‌ദൌ ആമ്മേ ഹ്ദൌ ആമ്മേ)"
    },
    {
        "type": "subheading",
        "content": "(സംരക്ഷിതജാതികളേ വരുവിൻ പാടിൻ .. എന്ന പോലെ)"
    },
    {
        "type": "song",
        "content": "സ്വക മാമോ-ദീസായാൽ-പാപം പോക്കി\nവിമലത ചേർ-ത്തോനീശോ-രാജൻ ധന്യൻ.\nജാതികളേ! മോദിപ്പിൻ-മറിയാം ചൊന്നാൾ\nമൽ പുത്രസ്നാനത്താൽ-ഉലകം മിന്നി.\nകൈകൊട്ടുക-കൈകൊട്ടുക-യോർദ്ദാനേ! നീ\nനിന്നിൽ സ്നാ-നം ചെയ്‌വാൻ-മശിഹാ വന്നു.\nയോർദ്ദാനെ-പാവനമാ-ക്കീടും സുതനെ\nകണ്ടപ്പോൾ-ഭൂതങ്ങൾ-പേടിച്ചോടി.\nകര കേറിയ മശിഹായെ-കൈക്കൊണ്ടീടാൻ\nധവളാംബര-ധാരികളായ്-വന്നീറേന്മാർ.\nമശിഹാതൻ സ്നാനത്തെ മാനിച്ചീടാൻ\nശുഭ്രാംശുക-ഭൂഷിതരായ്-വന്നീറേന്മാർ.\nയൂഹാനോൻ-മണവാട്ടിയൊ-ടേവം ചൊന്നാൻ:\nത്വൽ പ്രിയന-ല്ലയ്യോ ഞാൻ ഭൃത്യൻ മാത്രം.\nമാനിപ്പാൻ-വാനത്തിൽ-താതൻ ചൊന്നാൻ\nഇവനെൻ പ്രിയ-തനയൻ ഞാൻ-ഇവനിൽ പ്രീതൻ\nമണ്മയനാ-ലഗ്നിമയൻ സ്നാനപ്പെട്ടു.\nവാനിടവും -പാരിടവും-കമ്പം പൂണ്ടു.\nപാവനമാം-സ്‌നാനത്താൽ-ക്ഷേമം പൂണ്ട\nഅംബരവും -ഭൂതലവും -സ്തോത്രം പാടും\nജലജന്മാ-രേ പരിശു-ദ്ധാത്മാവിൻ്റെ\nകുഞ്ഞാടുക-ളേ മൗലി ഉ-യർത്തി പാടിൻ"
    }
]