[
    {
        "type": "title",
        "content": "രണ്ടാം ശുശ്രൂഷ"
    },
    {
        "type": "link-collapsible",
        "file": "commonPrayers/doxology.json"
    },
    {
        "type": "heading",
        "content": "പ്രാരംഭപ്രാർത്ഥന"
    },
    {
        "type": "prose",
        "content": "മരണമുള്ളവരെ പാപമരണത്തിൽനിന്ന് രക്ഷിപ്പാനായി ജഡപ്രകാരം മരിച്ച നല്ലവനും, മരണമില്ലാത്തവനുമായുള്ളോവേ! അനിത്യമായ ഈ ലോകത്തിൽനിന്ന് നിൻ്റെ കരുണയിലുള്ള ശരണത്തിൽ വാങ്ങിപ്പോയിരിക്കുന്ന ഞങ്ങളുടെ സഹോദരിയായ (ഇന്നാർക്ക്) വേണ്ടി ഇപ്പോൾ നിന്നോട് ഞങ്ങൾ അപേക്ഷിക്കുന്നു. ആത്മാവിൽ പൂർണ്ണമായ ആശ്വാസം ഇവൾക്ക് നീ സൗജന്യമായിക്കൊടുക്കണമെ. നിന്റെ രാജ്യത്തിലുള്ള വിരുന്നിൽ തോഴ്മക്കാരികളോടു കൂടെ ഇവളെ നീ ഇരുത്തണമെ. എന്തെന്നാൽ നീ ജീവനുള്ളവനും ജീവിപ്പിക്കുന്നവനുമാകുന്നു. ഉത്തമനും മനുഷ്യരെ സ്നേഹിക്കുന്നവനുമായ പിതാവും പുത്രനും വിശുദ്ധ റൂഹായുമായ ഏക ദൈവമേ, നിനക്ക് എന്നേക്കും ബഹുമാനം കടപ്പെട്ടിരിക്കുന്നു. ഹോശോ.........ആമ്മീൻ"
    },
    {
        "type": "heading",
        "content": "(കുക്കിലിയോൻ ആറാം നിറം)"
    },
    {
        "type": "song",
        "content": "വാഴ്ത്തുക നാഥനെ എന്നാത്മാവേ-ഹാലേലുയ്യാ\nഓർക്കുക തൽ പ്രതിദാനങ്ങൾ."
    },
    {
        "type": "song",
        "content": "നാശമൊഴിച്ചവനം ചെയ്യും-ഹാലേലുയ്യാ\nവേദനകൾക്കേകും ശമനം."
    },
    {
        "type": "subtext",
        "content": "ബാറെക്മോർ, ശുബഹൊ... മെനഓലം …"
    },
    {
        "type": "heading",
        "content": "(എക്ക്ബൊ)"
    },
    {
        "type": "song",
        "content": "എന്റെ ശരീരം ഭക്ഷിച്ചെൻ\nരക്തം പാനം ചെയ്യുന്നോൻ\nഎന്നിലമർന്നിടുമവനിൽ താൻ\nഞാനുമമർന്നിടുമവസാനം\nജീവൻ ഞാനവനേകിടുമെ-\nന്നോതിയ നി-ൻ മൊഴി നിറവേറ്റാൻ\nവിശ്വാസമെഴും മൃതലോകം\nനിൻ വരവിൻ-ദിവസത്തിന്നായ്\nനോക്കിപ്പാർക്കുന്നേൻ നാഥാ!\nനിൻ പ്രത്യാ-ശയിൽ നിദ്രിതരാം\nനിന്നടിയാരെ കർത്താവേ!\nകൃപയാൽ ജീവിപ്പിക്കേണം."
    },
    {
        "type": "subtext",
        "content": "സ്തൗമെൻകാലോസ്…"
    },
    {
        "type": "collapsible-block",
        "title": "പ്രുമിയോൻ",
        "items": [
            {
                "type": "prose",
                "content": "നാശത്തോടെ വിതയ്ക്കപ്പെടുന്ന മരിച്ചവരെ നാശം കൂടാതെ ഉയിർപ്പിക്കുകയും, അപമാനത്താൽ വിതയ്ക്കപ്പെടുന്നവരെ, മഹത്വത്തോടെ ജീവിപ്പിക്കുകയും, ചിതറി ഇരിക്കുന്നവയും ബലഹീനതയുള്ളവയുമായ അസ്ഥികളെ ശക്തി ധരിപ്പിക്കുകയും, ജഡീകമായ ശരീരങ്ങൾക്ക് ആത്മീയാവസ്ഥ നൽകുകയും ചെയ്തവനായ ജ്ഞാനമുള്ള സ്രഷ്ടാവും സ്ഥിരതയോടെ നവീകരിക്കുന്നവനും ആയ തന്നെ നാം ഓർത്ത് മഹത്വപ്പെടുത്തണം. തനിക്ക്.."
            },
            {
                "type": "heading",
                "content": "സെദറാ"
            },
            {
                "type": "prose",
                "content": "മരണമില്ലാത്തവനും അഴിവില്ലാത്തവനുമായ ദൈവവും, മരണമുള്ളതും അഴിവുള്ളതുമായ ഞങ്ങളുടെ സ്വഭാവത്തിൻ്റെ നാഥനും, സ്രഷ്‌ടാവും ശരീരങ്ങളിലിരിക്കുന്നവരും ശരീരങ്ങളിൽനിന്ന് പുറപ്പെട്ടുപോകുന്നവരുമായ സകലരുടെയും ദേഹികളും ആത്മാക്കളും തൻ്റെ കയ്യിൽ ഇരിക്കുന്നവനായി നീതിമാന്മാരുടെ ശരണവും പുണ്യവാന്മാരുടെ പ്രത്യാശയുമായുള്ളോവേ! സകലരുടെയും സഹായത്തിനും രക്ഷയ്ക്കുമായി നീ മുൻപുകൂട്ടി സൂക്ഷിച്ചുകൊണ്ട് ഇവിടെയുള്ള ആയുസ്സിലും അവിടെയുള്ള യാത്രയിലും എല്ലാവനും ഉചിതമായിരിക്കുന്നവയെ നീ നൽകുന്നു. നിന്റെ സംരക്ഷണയുടെ പരിശോധിക്കപ്പെടാവതല്ലാത്ത ആഴത്തിൻ പ്രകാരവും സകലത്തെയും കവിയുന്നതായ നിന്റെ മുന്നറിവാൽ ഈ ആയുസ്സിൽനിന്ന് ഈ ആത്മാവിനെ നീ നീക്കിയിരിക്കുന്നു. നിന്റെ അനുഗ്രഹങ്ങളുടെ സമ്പത്തിൻ പ്രകാരവും, ആർദ്രകരുണയിൻ പ്രകാരവും ഇതിനോടുകൂടെ അനുയാത്രചെയ്‌ത്‌ അവിടെയുള്ള ഭയങ്കര കടവുകളിൽ അതിന് നേരിടുന്നതായ പ്രതികൂല എതിർപ്പുകളിൽനിന്ന് അതിനെ വീണ്ടുകൊള്ളുന്നവരായ സമാധാനദൂതന്മാർ മൂലം ഇതിനെ നീ കൈക്കൊള്ളണമേ. ഈ നിന്റെ ദാസി മനസ്സോടും മനസ്സുകൂടാതെയും അറിവോടും അറിവുകൂടാതെയും ചെയ്‌തിട്ടുള്ള പാപങ്ങളെയും തിന്മകളെയും നീ പുണ്യമാക്കി നിന്റെ അളവില്ലാത്ത അനുഗ്രഹങ്ങളുടെ ബഹുത്വപ്രകാരം, നീ ക്ഷമിച്ച് മായിച്ചുകളയണമെ. ഞങ്ങളെല്ലാവരും പൂഴിയാകുന്നെന്നും, പാപങ്ങളാൽ ബന്ധിക്കപ്പെട്ടിരിക്കുന്നുവെന്നും സ്ത്രീയിൽനിന്ന് ജനിച്ചിരിക്കുന്നവരിൽ നിന്റെ മുമ്പാകെ കുറ്റമില്ലാത്തവനില്ലെന്നും, ഒരു നാഴികപോലുമെങ്കിലും ഭൂമിയിൽ പാപം കൂടാതെ ജീവിപ്പാനും വസിപ്പാനും കഴിയുന്നതല്ലെന്നും നീ ഓർത്തുകൊള്ളണമെ. എന്നാലോ കർത്താവേ! ഹൃദയപൂർവ്വം നിൻ്റെ അടുക്കൽ ഞങ്ങൾ സങ്കടത്തോടെ നിലവിളിക്കുന്നതിനാൽ കരുണയുള്ളവനെപ്പോലെയും എല്ലാവരോടും കരുണ ചെയ്യുന്നവനെപ്പോലെയും നിൻ്റെ കൃപയും മനുഷ്യസ്നേഹവും ഇവളുടെ പക്കൽ നീ കാണിക്കണമെ. പ്രകാശത്തിൻ്റെ ഭവനങ്ങളിലും സ്വർഗ്ഗത്തിൽ പേരെഴുതപ്പെട്ടിരിക്കുന്ന ആദ്യജാതന്മാരുടെ ഊർശ്ലേമ്യസഭയിൽ സ്വർഗ്ഗീയ ആശ്വാസസ്ഥലങ്ങളിലും ഇവളെ നീ വസിപ്പിക്കണമെ. നിർവ്യാജമായ നിന്റെ വചനപ്രകാരം ശക്തിയോടും വലിയ മഹത്വത്തോടുംകൂടെ ആകാശമേഘങ്ങളിന്മേൽ നീ എഴുന്നള്ളിവരുകയും നിന്റെ വിശുദ്ധ മാലാഖമാർമൂലം ആകാശത്തിന്റെ നാലു കോണുകളിൽനിന്ന് നിൻ്റെ തെരഞ്ഞെടുക്കപ്പെട്ടവരെ നീ കൂട്ടിച്ചേർക്കുകയും, സകലത്തെയും ജീവിപ്പിക്കുന്ന നിന്റെ ശബ്ദത്താൽ കബറുകളിൽ ഇരിക്കുന്നവർ ഉയിർത്തെഴുന്നേൽക്കുകയും ചെയ്യുമ്പോൾ കർത്താവേ! ഇന്ന് ഞങ്ങളുടെ ഇടയിൽനിന്ന് വേർപെട്ടു വാങ്ങിപ്പോയിരിക്കുന്ന ഈ നിൻ്റെ ദാസിയെ അനുഗ്രഹങ്ങളുടെ സ്മരണയാൽ നീ ഓർത്തുകൊള്ളണമെ. അവളുടെയും ഞങ്ങളുടെയും ലജ്ജാകരമായ പ്രവൃത്തികളെയും ഞങ്ങളുടെ നിന്ദ്യമായ കാര്യങ്ങളുടെ നാണത്തെയും, നിൻ്റെ ഭയങ്കര സിംഹാസനത്തിൻ മുമ്പാകെ നിന്റെ കരുണ മൂടിക്കളയുമാറാകണമെ. കർത്താവേ! നിന്റെ സ്വരൂപത്തിലും, സാദൃശ്യത്തിലും നീ ഞങ്ങളെ സൃഷ്ടിക്കുകയും നിന്റെ വിശുദ്ധ തൃക്കെകളാൽ നീ ഞങ്ങളെ മെനഞ്ഞുണ്ടാക്കുകയും ഞങ്ങൾ നഷ്ടപ്പെട്ടതിൻ്റെ ശേഷം നിൻ്റെ വി. കഷ്‌ടാനുഭവങ്ങളാൽ ഞങ്ങളെ രക്ഷിക്കുകയും നിൻ്റെ തിരുശരീരരക്തങ്ങളിൽ ഞങ്ങളെ സംബന്ധിപ്പിക്കുകയും ചെയ്‌തു. ഞങ്ങളുടെ വാക്കുകൾക്കും പ്രവൃത്തികൾക്കും അനുസരണമായി നീ ഞങ്ങളെ വിധിക്കുമെങ്കിൽ മനുഷ്യജാതം ചെയ്‌തിട്ടുള്ള ഞങ്ങൾക്കെല്ലാവർക്കും ദുരിതമാകുന്നു. ആകയാൽ ഉത്തമനേ! ദയതോന്നി ക്ഷമിക്കണമെ. കരുണയുള്ളവനേ! മനസ്സലിയണമെ. നിന്റെ മുമ്പാകെയുണ്ടാകുന്ന സകല ലജ്ജയിൽനിന്നും നാണത്തിൽനിന്നും വരുവാനിരിക്കുന്ന നരകവേദനകളിൽനിന്നും ഞങ്ങളെ രക്ഷിച്ച് വീണ്ടുകൊള്ളണമെ. വിലപിച്ചിരിക്കുന്നവരെ ആശ്വസിപ്പിക്കണമെ. ദുഃഖിതരെ ധൈര്യപ്പെടുത്തണമെ. പാപങ്ങളാലും തിന്മകളാലും മലിനപ്പെട്ടിരിക്കുന്നവരെ കുറ്റമില്ലാത്ത നല്ല അവസാനത്തിനും നിൻ്റെ വരവിൻ്റെ അവസാനനാളിൽ നിൻ്റെ മുമ്പാകെയുള്ള മുഖപ്രസാദത്തിനും യോഗ്യരാക്കണമെ. എന്തെന്നാൽ ദൈവമേ! നീ സകലരോടും കരുണചെയ്യുന്നവനും, മനുഷ്യരെ സ്നേഹിക്കുന്നവനുമായ ദൈവമാകുന്നു. നിനക്ക് സ്‌തുതിയും ബഹുമാനവും കൃതജ്ഞതയും യോഗ്യമാകുന്നു. ഹോശോ…"
            }
        ]
    },
    {
        "type": "heading",
        "content": "(മാനീസൊ)"
    },
    {
        "type": "prose",
        "content": "പെത്ഗോമൊ:- നീതിയിൻ വാതിൽ എനിക്കായ് തുറന്നു തരണമേ."
    },
    {
        "type": "song",
        "content": "സ്വർഗ്ഗീയാംഗ്യം വത്സലരേ!\nആത്മത്തെ മെയ്യതിൽനിന്നും\nനീക്കി നയിപ്പാൻ വാനവരെ\nവിട്ടിടുമാ സമയം ഘോരം."
    },
    {
        "type": "song",
        "content": "ദൂതന്മാരെ ദൂരെക്ക-\nണ്ടാത്മാവന്തിക വാസികളെ\nശരണം പ്രാപിച്ചുടനേ തൻ\nചരിതത്തെ പരിശോധിപ്പൂ."
    },
    {
        "type": "song",
        "content": "പാപമലീമസമാണെങ്കിൽ\nതാപമൊടാത്മം കേഴുന്നു\nസൽക്കർമ്മങ്ങളെ ദർശിച്ചാൽ\nഉൾക്കുതുകത്തോടോതീടും."
    },
    {
        "type": "song",
        "content": "ദേവേശാ! നിന്തിരുമെയ്യും\nരക്തവുമെന്നെ നീ തീറ്റി\nന്യായസ്ഥാനത്തവ രണ്ടും\nധൈര്യമെനിക്കേകീടട്ടെ.\nശുദ്ധന്മാരുടെ കൂട്ടത്തിൽ\nസ്തോത്രം ഞാൻ പാടും സ്തോത്രം."
    },
    {
        "type": "subtext",
        "content": "മൊറിയോ ..."
    },
    {
        "type": "heading",
        "content": "(കോലൊ-മ്ശാലം നുഹറൊ)"
    },
    {
        "type": "song",
        "content": "ലിഖിതം-പോലവസാനദിനേ\nപാരും-വാനും മായുമ്പോൾ\n/tതാരം സകലം വീഴുമ്പോൾ\n/tജ്യോതിർന്നികരം നീങ്ങുമ്പോൾ\nനാഥാ!-സാധ്വികളൊത്തെന്നെ\nകാത്തീടേണം-വാഴ്ത്തും ഞാൻ നിന്നെ."
    },
    {
        "type": "subtext",
        "content": "ബാറെക്മോർ. ശുബഹൊ…"
    },
    {
        "type": "song",
        "content": "മുതലോകത്തിൽ ലാസറിനും\nയായീ-റോസിൻ പുത്രിക്കും\n/tവിധവാനന്ദനനും ജീവൻ\n/tദാനം ചെയ്തൊരു ശബ്ദം താൻ\nനിന്നെ-പുനരുത്ഥാനത്തിൽ\nമണ്ണിതിൽ നിന്നും ജീവിപ്പിക്കട്ടെ."
    },
    {
        "type": "heading",
        "content": "(കോലൊ-മൽക്കൊ മഹന്മോനൊ)"
    },
    {
        "type": "song",
        "content": "നിന്നിഷ്ടം ചെയ്തൊരു-ധാർമ്മികർ തൻ പ്രാർത്ഥനയാലെ\nജീവിതലക്ഷ്യേ-വിശ്രാമം നേടി\nഅന്ത്യേ-സർവ്വേശാ-നിന്നുടെ കരുണാഭാജനമായ്\nനിന്തിരുനാമം-സ്തു‌തി ചെയ്യേണമിവൾ."
    },
    {
        "type": "subtext",
        "content": "ബാറെക്മോർ. ശുബഹൊ-മെനഓലം...."
    },
    {
        "type": "song",
        "content": "എൻ ഗാ-ത്രം ഭക്ഷി-ച്ചുയിരേലും രുധിരം പാനം\nചെയ്തോനെ ഞാൻ-വെടിയാ ശീയോളിൽ\nഎന്നാ-ലവനെന്നും-ജീവിപ്പാൻ ഞാൻ മൃതനായെ-\nന്നീശൻ ചൊന്നോ-രാ വചനം സ്‌തുത്യം."
    },
    {
        "type": "heading",
        "content": "(മദറോശൊ-ഹബ്‌ലൻ മോറാൻ)"
    },
    {
        "type": "song",
        "content": "മൃതരെ ഉത്ഥാനത്തിൽ-സ്വർ-ഗ്ഗേ\nകാ-ണ്മാൻ-കർത്താവേ! ഭാഗ്യം നൽകീ-ടേ-ണം."
    },
    {
        "type": "song",
        "content": "നീതിവിധീശനൊടാത്മാ-വേ-വം\nയാ-ചിച്ചോതീടുന്നതു ഞാൻ കേട്ടേ-നല്ലൊ\nമൃതിഗതരെ പ്രതി നാഥാ!-അ-ങ്ങേ-\nയ്ക്കർപ്പിക്കും ബലികളി-ലെന്നെ രോധി-ക്ക-ല്ലേ."
    },
    {
        "type": "song",
        "content": "പാപികളീന്നും ശിഷ്ട-ന്മാ-രെ\nവേ-റാക്കീടാനീ-റേന്മാർ വന്നീടുമ്പോൾ\nകാരുണ്യത്തിൻ ചിറകിൻ-കീ-ഴിൽ\nനാ-ഥാ! ചേർത്തിവളെ-കാക്കുക നരക-ത്തിന്നും."
    },
    {
        "type": "song",
        "content": "ഇവളെ വിധിച്ചീടരുതേ-നാ-ഥാ!\nജീ-വിപ്പവരിലെവൻ-വിമലൻ തിരുമു-മ്പാ-കെ\nനാ-ഥാ! ഇവളിൽ സ്ഥിതി ചെ-യ്‌തീ-ടും\nനി-ന്നോഹരി അഗ്നി-ക്കിരയായ് നൽകീ-ട-ല്ലേ."
    },
    {
        "type": "subtext",
        "content": "മൊറിയോ…"
    },
    {
        "type": "heading",
        "content": "(മാർ അപ്രേമിൻ്റെ ബോവുസൊ)"
    },
    {
        "type": "song",
        "content": "ആർദ്രതയാൽ നാഥാ ദേവാ!\nദാസിക്കേകണമേ പുണ്യം\nനിൻമഹിമോദയനാൾ തന്നിൽ\nനിർത്തണമേ വലമായിവളെ."
    },
    {
        "type": "song",
        "content": "ഇവളെ ധർമ്മിഷ്ഠന്മാരൊ-\nത്തൻപാൽ നീ പാർപ്പിക്കേണം\nദോഷത്തെ ഓർത്തീടാതെ\nവീഴ്ചകളെ മായിക്കേണം."
    },
    {
        "type": "song",
        "content": "പ്രാർത്ഥനകേട്ടിവളെ പുണ്യം\nചെയ്തോരോടൊന്നാക്കേണം.\nആ നിരയിൽ സ്തോത്രം നാഥാ!\nപാടീടട്ടിവൾ നിൻപേർക്കായ്.\nമൃതരും ജീവിക്കുന്നോരും\nവാഴ്ത്തീടും നിന്നെയെന്നും."
    },
    {
        "type": "song",
        "content": "ആർദ്രതയാൽ നാഥാ ദേവാ!\nദാസിക്കേകണമേ പുണ്യം\nനിൻമഹിമോദയനാൾ തന്നിൽ\nനിർത്തണമേ വലമായിവളെ."
    }
]