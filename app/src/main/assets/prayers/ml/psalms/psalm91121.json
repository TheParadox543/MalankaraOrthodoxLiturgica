[
    {
        "type": "heading",
        "content": "91, 120-ാം മസുമൂർ"
    },
    {
        "type": "subheading",
        "content": "91-ാം മസുമൂർ"
    },
    {
        "type": "prose",
        "content": "/tബാറെക്മോർ, അത്യുന്നതൻ്റെ മറവിൽ ഇരിക്കുന്നവനും, / ദൈവത്തിന്റെ നിഴലിൽ മഹത്ത്വപ്പെടുന്നവനുമേ!"
    },
    {
        "type": "prose",
        "content": "/tബാറെക്മോർ, \"ഞാൻ ആശ്രയിച്ചിരിക്കുന്ന ദൈവം എന്റെ ശരണവും എന്റെ സങ്കേതസ്ഥലവും\" എന്ന് / കർത്താവിനെക്കുറിച്ച് നീ പറയുക."
    },
    {
        "type": "prose",
        "content": "/tഎന്തെന്നാൽ അവൻ വിരുദ്ധത്തിൻ്റെ കെണിയിൽ നിന്നും / വ്യർത്ഥസംസാരത്തിൽ നിന്നും നിന്നെ വീണ്ടു കൊള്ളും."
    },
    {
        "type": "prose",
        "content": "/tഅവൻ അവൻറെ തൂവലുകൾകൊണ്ട് നിന്നെ രക്ഷിക്കും. / അവന്റെ ചിറകുകളുടെ കീഴിൽ നീ മറയ്ക്കപ്പെടും; / അവന്റെ സത്യം നിൻ്റെ ചുറ്റും ആയുധമായിരിക്കും."
    },
    {
        "type": "prose",
        "content": "/tനീ രാത്രിയിലെ ഭയത്തിൽ നിന്നും, / പകൽ പറക്കുന്ന അസ്ത്രത്തിൽ നിന്നും, / ഇരുട്ടിൽ സഞ്ചരിക്കുന്ന വചനത്തിൽ നിന്നും, / ഉച്ചയിൽ ഊതുന്ന കാറ്റിൽ നിന്നും ഭയപ്പെടുകയില്ല."
    },
    {
        "type": "prose",
        "content": "/tനിന്റെ ഒരു ഭാഗത്ത് ആയിരങ്ങളും, / നിന്റെ വലതുഭാഗത്ത് പതിനായിരങ്ങളും വീഴും."
    },
    {
        "type": "prose",
        "content": "/tഅവ നിങ്കലേക്ക് അടുക്കയില്ല; / എന്നാലോ നിൻ്റെ കണ്ണുകൾകൊണ്ട് നീ കാണുകമാത്രം ചെയ്യും. / ദുഷ്ടന്മാർക്കുള്ള പ്രതിഫലത്തെ നീ കാണും."
    },
    {
        "type": "prose",
        "content": "/tഎന്തെന്നാൽ സ്വന്തവാസസ്ഥലം ഉയരങ്ങളിൽ ആക്കിയിരിക്കുന്നു / എന്ന എൻ്റെ ശരണമായ കർത്താവ് നീ ആകുന്നു."
    },
    {
        "type": "prose",
        "content": "/tദോഷം നിന്നോട് അടുക്കുകയില്ല; ശിക്ഷ നിന്റെ വാസസ്ഥലത്തിനു സമീപിക്കയുമില്ല."
    },
    {
        "type": "prose",
        "content": "/tഎന്തെന്നാൽ നിന്റെ സകല വഴികളിലും നിന്നെ കാക്കേണ്ടതിന് / അവൻ നിന്നെക്കുറിച്ച് അവൻ്റെ മാലാഖമാരോട് കല്പിക്കും."
    },
    {
        "type": "prose",
        "content": "/tനിന്റെ കാലിൽ നിനക്ക് ഇടർച്ച ഭവിക്കാതിരിപ്പാൻ / അവർ തങ്ങളുടെ ഭുജങ്ങളിന്മേൽ നിന്നെ വഹിക്കും."
    },
    {
        "type": "prose",
        "content": "/tസർപ്പത്തെയും അണലിയെയും നീ ചവിട്ടും; / സിംഹത്തെയും, പെരുമ്പാമ്പിനെയും നീ മെതിക്കും."
    },
    {
        "type": "prose",
        "content": "/tഅവൻ എന്നെ അന്വേഷിച്ചതുകൊണ്ട് / ഞാൻ അവനെ രക്ഷിച്ചു ബലപ്പെടുത്തും; / എന്റെ നാമം അറിഞ്ഞതുകൊണ്ട് അവൻ എന്നെ വിളിക്കും."
    },
    {
        "type": "prose",
        "content": "/tഞാൻ അവനോട് ഉത്തരം പറയും; / ഞെരുക്കത്തിൽ ഞാൻ അവനോടുകൂടെ ഇരുന്ന് / അവനെ ബലപ്പെടുത്തി ബഹുമാനിക്കും."
    },
    {
        "type": "prose",
        "content": "/tദീർഘായുസ്സുകൊണ്ട് ഞാൻ അവനെ തൃപ്തിപ്പെ ടുത്തും; / എന്റെ രക്ഷ അവനെ ഞാൻ കാണിക്കുകയും ചെയ്യും."
    },
    {
        "type": "subheading",
        "content": "120-ാം മസുമൂർ"
    },
    {
        "type": "prose",
        "content": "/tഞാൻ പർവ്വതത്തിലേക്ക് എൻ്റെ കണ്ണുകൾ ഉയർത്തും; എന്റെ സഹായക്കാരൻ എവിടെ നിന്ന് വരും."
    },
    {
        "type": "prose",
        "content": "/tഎന്റെ സഹായം ആകാശവും ഭൂമിയും സൃഷ്ടിച്ച കർത്താവിന്റെ സന്നിധിയിൽ നിന്ന് ആകുന്നു."
    },
    {
        "type": "prose",
        "content": "/tഅവൻ നിന്റെ കാൽ ഇളകുവാൻ സമ്മതിക്കയില്ല. / നിന്റെ കാവൽക്കാരൻ ഉറക്കം തൂങ്ങുകയില്ല."
    },
    {
        "type": "prose",
        "content": "/tഎന്തെന്നാൽ ഇസ്രായേലിൻ്റെ കാവൽക്കാരൻ ഉറക്കം തൂങ്ങുന്നുമില്ല; / ഉറങ്ങുന്നുമില്ല."
    },
    {
        "type": "prose",
        "content": "/tനിൻ്റെ കാവൽക്കാരൻ കർത്താവാകുന്നു; കർത്താവ് തന്റെ വലതുകൈ കൊണ്ട് നിനക്കു നിഴലിടും."
    },
    {
        "type": "prose",
        "content": "/tപകൽ ആദിത്യനെങ്കിലും രാത്രിയില്‍ ചന്ദ്രന്‍ എങ്കിലുംനിന്നെ ഉപദ്രവിക്കുകയില്ല."
    },
    {
        "type": "prose",
        "content": "/tകർത്താവ് സകല ദോഷങ്ങളിൽ നിന്നും നിന്നെ കാത്തുകൊള്ളും; കർത്താവ് നിൻ്റെ ആത്മാവിനെ കാത്തുകൊള്ളും."
    },
    {
        "type": "prose",
        "content": "/tഅവൻ നിന്റെ ഗമനത്തെയും നിൻ്റെ ആഗമനത്തെയും ഇതുമുതൽ എന്നേക്കും കാത്തുകൊള്ളും. ദൈവമേ! സ്തുതി നിനക്കു യോഗ്യമാകുന്നു. ബാറെക്മോർ."
    },
    {
        "type": "subtext",
        "content": "ശുബഹോ. ഹാലേ… ഹാ … ഹാ… മെനഓലം"
    }
]