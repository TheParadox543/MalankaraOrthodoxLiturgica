[
    {
        "type": "title",
        "content": "വ്യാഴം സന്ധ്യ"
    },
    {
        "type": "link-collapsible",
        "file": "commonPrayers/doxology.json"
    },
    {
        "type": "heading",
        "content": "പ്രാരംഭപ്രാർത്ഥന"
    },
    {
        "type": "prose",
        "content": "പട്ടക്കാരൻ :- ശുബഹോലാ...."
    },
    {
        "type": "prose",
        "content": "ജനം :- ബലഹീനരും പാപികളുമായ......."
    },
    {
        "type": "prose",
        "content": "ദൈവമായ കർത്താവേ! പകൽ സമയത്തെ അദ്ധ്വാനങ്ങ ളിൽ നിന്ന് ഞങ്ങളുടെ ശരീരം വിരമിക്കുകയും, ലൗകികചിന്തകളിൽനിന്ന് ഞങ്ങളുടെ മനസ്സ് പിൻവാങ്ങുകയും ചെയ്തുകൊണ്ട് ഈ സന്ധ്യാസമയത്ത് ശാന്തമായി തിരുസന്നിധിയിൽ നിലകൊ ണ്ട്. നിത്യസ്തുതികളും തുടർച്ചയായ സ്തോത്രങ്ങളും നിനക്കർപ്പി ക്കുവാനും ഞങ്ങളുടെ ജീവനെ സംരക്ഷിച്ച് നയിക്കുന്നവനും ഞങ്ങളുടെ ആത്‌മാക്കളുടെ സഹായിയും രക്ഷിതാവുമായ നിൻ്റെ കൃപയ്ക്ക് സ്തുതി പാടുവാനും ഞങ്ങളെ യോഗ്യരാക്കണമേ. ഞങ്ങൾ നിനക്ക് സ്തുതിയും സോത്രവും കരേറ്റുന്നു. ഹോശോ..."
    },
    {
        "type": "prose",
        "content": "/tആമ്മീൻ"
    },
    {
        "type": "link-collapsible",
        "file": "psalmspsalm140141118116.json"
    },
    {
        "type": "heading",
        "content": "എക്ക്ബൊ"
    },
    {
        "type": "subheading",
        "content": "(ശ്മായോനെ ശുബഹൊ)"
    },
    {
        "type": "song",
        "content": "വാഴ്ത്തുന്നു വാനവർ വാനിൽ\nകുപ്പുന്നു മാനവർ മന്നിൽ\nസ്രഷ്‌ടാവേകൻ ദൈവത്തെ\nനിത്യനനാദ്യന്തൻ തന്നെ."
    },
    {
        "type": "subtext",
        "content": "സ്തൗമെൻകാലോസ്....."
    },
    {
        "type": "heading",
        "content": "കോലൊ"
    },
    {
        "type": "subheading",
        "content": "(ബ്കോലെദല്ലേൻ)"
    },
    {
        "type": "song",
        "content": "നാഥനൊടുന്നത നാദത്തിൽ പ്രാർത്ഥിച്ചു ഞാൻ\nസ്‌തുതിനാദത്താൽ മോദിപ്പിക്കുന്നേൻ-ഞാൻ നിന്നെ\nഎൻ പാപങ്ങളെയോർത്തിപ്പോൾ സങ്കടപൂർവ്വം\nയാചിക്കുന്നേൻ-എന്നെ തള്ളിക്കളയരുതേ\nഅപരാധത്തിൻ-ബഹുലതയാലഴലും വ്യഥയും\nഞാനർപ്പിക്കുന്നു-മ്ശിഹാ! രാജാവേ!\nതോന്നീടണമേ-കരളലിവെന്മേൽ."
    },
    {
        "type": "subtext",
        "content": "ബാറെക്മോർ..... ശുബഹൊ… മെനഓലം....."
    },
    {
        "type": "song",
        "content": "അൻപുടയോനാമുടയോനെ! അൻപാ-ലെന്റെ കടം\nവീട്ടണമേ പിഴപോക്കണമേ-ശത്രുജനത്തിൻ\nവലയിൽ ചാടി-പരിചിതരുടെ പരിഹാസത്തിന്\nപാത്രമതാവാൻ-ഈയുള്ളോനെപ്പകയനു നീ\nവിട്ടുകൊടുക്കരുതെ മശിഹാ നാഥാ!\nവാതിലിൽ മുട്ടുന്നേൻ-കൃപചെയ്യേണം."
    },
    {
        "type": "subheading",
        "content": "ദൈവമാതാവ്"
    },
    {
        "type": "song",
        "content": "സ്വർഗ്ഗപുരത്തിന്നീറേനാം ദൂതൻ-പ്രേഷിതനായ്\nനസ്രയപുരിയിൽ ദാവീദിൻ-സുതവാഴ്‌വെഴുവോൾ\nതൻസവിധത്തിൽ-ശാന്തിപ്രദമാം സന്ദേശം\nചൊന്നാനേവം-നാഥൻ നിന്നിൽ പ്രഥമ സുതൻ\nനിന്നിലുദിച്ചീടും-മ്ശിഹാ! അവളിലുദി-\nച്ചൊരു ദേവേശാ!-കൃപ ചെയ്യേണം."
    },
    {
        "type": "song",
        "content": "സ്വർഗ്ഗാദൃശ്യ-പ്രോന്നതഗേഹത്തിൽ-നിവസിക്കും\nവഹ്‌നിമയാത്മമയൻമാർ തൻ-വദനങ്ങളുമീ\nഭൂജാതികളും-വാഴ്‌‌റ്റോളെത്തൻമൊഴി പോൽ\nശ്ലാഘിച്ചീടും-തൻപെരുന്നാളാഘോഷിച്ചോർ\nക്കെല്ലാം സർവ്വേശാ! തൽ പ്രാർത്ഥനയാൽ\nപാപവിമോചനമ-ങ്ങേകീടേണമേ."
    },
    {
        "type": "subheading",
        "content": "പരിശുദ്ധന്മാർ"
    },
    {
        "type": "song",
        "content": "നാഥനുവേണ്ടി യാതനയേറ്റോരേ!-നിർമ്മലയാം\nസഭയുടെ തൂണുകളായോരേ!-വിശ്വാസത്തിൻ\nവരശില്പികളേ!-നിബിശ്ലീഹാ സഹദേന്മാരേ!\nശ്ലോമോസ്വയമേ-ദാവി ദിൻമൊഴി പോലവനെ-\nപ്പിൻചെന്നോർ നിങ്ങൾ-മ്ശീഹാ! ദേവേശാ!\nതൽപ്രാർത്ഥനയാൽ-കൃപ ചെയ്യണമേ."
    },
    {
        "type": "song",
        "content": "പൂർണ്ണമനസ്സാൽ-മശിഹായെ സ്നേഹി-ച്ചെഹികമാം\nനശ്വരബഹുമാനത്തെ വെടി-ഞ്ഞാത്മാർത്ഥതയാൽ\nദൈവികമാകും-ഭക്തിയെയിഷ്ടപ്പെട്ടോരാം\nസഹദേന്മാർ തൻ-അപദാനങ്ങളെ വർണ്ണിപ്പാൻ\nവൈഭവമാർക്കുണ്ടാം-മ്ശിഹാ! ദേവേശാ!\nതൽ പ്രാർത്ഥനയാൽ-കൃപതോന്നണമേ."
    },
    {
        "type": "subheading",
        "content": "അനുതാപം"
    },
    {
        "type": "song",
        "content": "കൃപതന്നറയിൽ ഞങ്ങളെയേറ്റണമേ-ചോരൻപോൽ\nചുങ്കക്കാരൻ പാപിനിയെ-ന്നിവർപോൽ താപം\nകൈകൊള്ളണമേ-തള്ളിയ ശീമോനെന്നോണം.\nപോക്കുക പാപം-കരുണാനിധിയാം കർത്താവേ!\nപശ്ചാത്താപയുതം-നിന്നെ പ്രാപിച്ചിടു\nമനുതാപികളിൽ-പ്രിയമുള്ളോൻ നീ."
    },
    {
        "type": "song",
        "content": "നിനുവയർ വെമ്പി-നിബിയാം യൗനാൻതൻ-നാദത്താൽ\nജാഗരണം നോമ്പനുതാപം-പ്രാർത്ഥനയിവയിൽ\nശരണപ്പെട്ടോർ-തിന്മയെ വിട്ടോർ നന്മക്കായ്\nതൂകിയ കണ്ണീർ-യൗനാൻ നിബിചൊന്നവിധിത്തീർ-\nപ്പെല്ലാം മായിച്ചു-ധന്യൻ പശ്ചാത്താപ-\nമവർക്കേകിയ-കരുണാസിന്ധു."
    },
    {
        "type": "subheading",
        "content": "പരേതർ"
    },
    {
        "type": "song",
        "content": "കർത്താവേ! നിൻ-പരിപാവന തനുവും-രക്തമതും\nകൈക്കൊണ്ട് മൃതന്മാർക്കെല്ലാം-നൽകീടണമേ\nമഹിതസ്മരണ-ദൂതസമേതം സാഘോഷം\nനീയെത്തുമ്പോൾ-നിൻ്റെ വലത്തായ് നിലകൊണ്ടി-\nട്ടവർ മുഖകാന്തിയെഴും-മ്ശിഹാ! ദേവേശാ!\nവാഴ്ത്തണമേ നിൻ ദൈവത്വത്തെ."
    },
    {
        "type": "subtext",
        "content": "മൊറിയൊ…"
    },
    {
        "type": "heading",
        "content": "കോലൊ"
    },
    {
        "type": "subheading",
        "content": "(ലോമെസ്ത്ൽമിൻ)"
    },
    {
        "type": "song",
        "content": "സാദരമെത്തും നിൻ ഭവനേ-എൻ നേർച്ച നിനക്ക് കഴിയ്ക്കും ഞാൻ ഹാലേലുയ്യാ\nഅൻപും മുക്തിയുമ-ങ്ങന്തിയിലർത്ഥിപ്പാൻ\nനാഥാ! വന്നു ഞങ്ങളിതാ നിൻ ഭവനത്തിൽ\nനിന്നെപ്പുലരിയിലും-പ്രണമിക്കും ഞങ്ങൾ\nപാപികളെപ്പാപത്തിന്നും-രക്ഷിപ്പോൻ നീ."
    },
    {
        "type": "subtext",
        "content": "ബാറെക്മോർ. ശുബഹൊ…മെനഓലം...."
    },
    {
        "type": "song",
        "content": "സ്തുതി ഉണർവ്വള്ളോനെ!-ഈറയസേവിതനേ!\nനീ മാനവശുശ്രൂഷകളിൽ-പ്രിയമുള്ളോനാം\nആഴത്തീന്നടിയാർ-നിന്നെ വിളിക്കുന്നു\nയോനയ്ക്കെന്നതുപോൽ ഞങ്ങൾ-ക്കുത്തരമരുൾക."
    },
    {
        "type": "subheading",
        "content": "ദൈവമാതാവ്"
    },
    {
        "type": "song",
        "content": "പുരുഷനെയറിയാതെ-പരമപവിത്രതയിൽ\nദൈവത്തിനു മാതാവായൊരു-ധന്യചരിത്രേ!\nഈ നിൻ പെരുന്നാളിൽ-മൃതരാശ്വാസമതും\nജീവിതരാശയുമാർജ്ജിപ്പാൻ-പ്രാർത്ഥിക്കണമേ."
    },
    {
        "type": "song",
        "content": "മശിഹായെ മറിയാം-മുട്ടിന്മേലേന്തി\nസ്തന്യം വിമലം സകലജഗത്-പോഷകനേകി\nദൈവത്തോടു നരനെ-യോജിപ്പിച്ചോനെ\nവച്ചു കീറത്തുണി ചുറ്റി-പാഴ്‌പുൽക്കൂട്ടിൽ"
    },
    {
        "type": "subheading",
        "content": "പരിശുദ്ധന്മാർ"
    },
    {
        "type": "song",
        "content": "മാനവരാശിക്കായ്-ജീവനെയേന്തുന്ന\nവ്യാപാരികളാം പരിശുദ്ധ-ൻമാരേ! ശ്ലോമോ\nഅർത്ഥിജനങ്ങൾക്കായ്-പ്രാർത്ഥനയാം നിധിതൻ\nവാതിൽ തുറന്നൊഴിവാക്കണമേ-ബാധകളെല്ലാം."
    },
    {
        "type": "song",
        "content": "പ്രളയത്തിൻ നാളിൽ-നീതിപരൻ നോഹ\nപെട്ടകമതിലജ്ജീവികളെ-പാലിച്ചതുപോൽ\nഹേ! സഹദേന്മാരേ!-മാനവലോകത്തെ\nചൂഴും തിരമാലകളീന്നും-രക്ഷിക്കണമേ:"
    },
    {
        "type": "subheading",
        "content": "ഏക പരിശുദ്ധൻ"
    },
    {
        "type": "song",
        "content": "മാർത്തോമ്മാ! വാനോർ-നിൻ പ്രഭ കണ്ടഞ്ചി\nമാനവർ നിൻ മഹിതം നാമം-കീർത്തിക്കുന്നു.\nസൽക്രിയ കണ്ടുടയോൻ-നിൻസ്‌മൃതി വലുതാക്കി\nഞങ്ങളോടൊപ്പം നിൻ പ്രാർത്ഥനയുണ്ടാകട്ടെ."
    },
    {
        "type": "subheading",
        "content": "അനുതാപം"
    },
    {
        "type": "song",
        "content": "നിർമ്മലരിൽ കനിയും-നിർമ്മലനാം ദേവാ!\nഞങ്ങൾക്കെന്നും നൽകണമേ-നിർമ്മല ഹൃദയം\nനിൻ പ്രീതിക്കെതിരാം-പാഴാം ചിന്തകളും\nദുഷ്ടവികാരവുമെങ്ങളിൽ നി-ന്നൊഴിവാക്കണമേ,"
    },
    {
        "type": "song",
        "content": "നിനുവയിലെന്നോണം-ഞങ്ങളിലലിയണമേ\nവിമുഖത പാപികളാമിവരിൽ-കാട്ടീടരുതേ,\nഅൻപുടയോനേ! നിൻ-വാതിലടച്ചെന്നാൽ\nമുട്ടിവിളിപ്പാനില്ലയ്യോ മറ്റൊരുവാതിൽ."
    },
    {
        "type": "subheading",
        "content": "പരേതർ"
    },
    {
        "type": "song",
        "content": "രക്ഷക തിരുമെയ്യും-രക്തവുമുൾക്കൊണ്ട\nമൃതിഗതജനതയ്ക്കരുളണമേ-മോദവുമുയിരും\nനിൻ വരവിൽ വിധിയിൽ-നിൻ കൃപ കണ്ടെത്തി\nനിൻ ദൈവികമാം വലഭാഗ-ത്തവർ നിൽക്കണമേ."
    },
    {
        "type": "heading",
        "content": "കുക്കിലിയോൻ"
    },
    {
        "type": "subheading",
        "content": "(മൊറിയോശ്‌)"
    },
    {
        "type": "song",
        "content": "എൻ പ്രാർത്ഥന നാഥാ! കേൾക്കണമേ-ഹാലേ…\nഎന്റെ വിലാപം പൂകണമേ നിൻ സന്നിധിയിൽ\nപുകപോലെൻ നാളുകളില്ലാതായ്-ഹാലേ…\nഎന്നസ്ഥികൾ വെണ്മയണിഞ്ഞു വെണ്ണീർപോലെ"
    },
    {
        "type": "subtext",
        "content": "ബാറെക്മോർ-ശുബഹൊ-മെനഓലം......"
    },
    {
        "type": "heading",
        "content": "എക്ക്ബൊ"
    },
    {
        "type": "subheading",
        "content": "(ബ്രിക്ദ്ഹാദി)"
    },
    {
        "type": "song",
        "content": "ഞങ്ങളെ നൽ നിലമാക്കണമേ-നാഥാ! നിൻ കൃപയാൽ\nതിരുവചനത്തിൻ വിത്തുകളാ-ത്മാവിൽ വളരണമേ."
    },
    {
        "type": "subtext",
        "content": "സ്തൗമെൻകാലോസ് കുറിയേ..."
    },
    {
        "type": "heading",
        "content": "കോലൊ"
    },
    {
        "type": "subheading",
        "content": "(മശാലം നുഹറെ)"
    },
    {
        "type": "song",
        "content": "ബഹുമോഹനമതികമനീയം\nമായുന്നു പകലിൻ ദീപ്തി-\nനിൻ കൃപനിറവേറ്റീടണമേ\nഞങ്ങൾക്കായി കെണിവെയ്ക്കും\nദുഷ്ടനെയാട്ടിപ്പായിക്ക\nഞങ്ങൾക്കനിശം നിൻ സ്ലീബാ\nജാഗ്രതയേറും രക്ഷയതാകട്ടെ."
    },
    {
        "type": "subtext",
        "content": "ബാറെമോർ.....ശുബഹെ......."
    },
    {
        "type": "song",
        "content": "വാനിലെയീറേ ദൂതന്മാർ\nമാനവനാദം കേൾക്കുന്നു\nചൊല്ലീടുന്നുണ്ടവരേവം\nആത്മാവിൻ നന്തുനിയാലെ\nസ്തോത്രം പാടുന്നാദാമ്യർ നാദം പാർത്താൽ\nമോദകരം പാരം"
    },
    {
        "type": "subtext",
        "content": "മൊറിയൊ…"
    },
    {
        "type": "heading",
        "content": "ബോവൂസൊ"
    },
    {
        "type": "subheading",
        "content": "(മാർ യാക്കോബിന്റെ)"
    },
    {
        "type": "song",
        "content": "ഈശാ! നാഥാ! വരിക തുണപ്പാൻ വിളികൂട്ടുന്നു\nപ്രാർത്ഥന കേട്ടിട്ടാത്മാക്കൾമേൽ കൃപ ചെയ്യേണം."
    },
    {
        "type": "song",
        "content": "നിൻവലമാകും കൈയാൽ നാഥാ ഞാനുയിരേൽക്ക-\nട്ടാധനവാൻപോൽ ഞാൻ നരകത്തിൽ വ്യഥയേൽക്കല്ലേ\nതീക്കടൽ താണ്ടാൻ നീരിൻ പടവിൽ ഞാനേറട്ടെ\nഘോരജ്വാലവിഷമതയെന്നെ ബാധിക്കല്ലേ."
    },
    {
        "type": "song",
        "content": "നീരബ്രാഹത്തോടർത്ഥിക്കാനിടയാംകല്ലെ\nചോദിച്ചെന്നാൽ കിട്ടുകയില്ലെന്നറിയാമാർക്കും\nതിന്മകളാലേ തീയിൽ വീണാൽ കാണണമേ ഞാൻ\nഹാനനിയാദ്യന്മാർ പോൽ നിന്നെ നാലാമാളായ്."
    },
    {
        "type": "song",
        "content": "രാജ്യത്തിനും നരകത്തിനും നാഥൻ മശിഹാ.......\nഞങ്ങളെയൻപാൽ നരകത്തീന്നും രക്ഷിക്കേണം."
    },
    {
        "type": "prose",
        "content": "ഞങ്ങളുടെ കർത്താവായ യേശുമിശിഹാ! / നിന്റെ കരുണയുടെ വാതിൽ ഞങ്ങളുടെ നേരെ നീ അടയ്ക്കരുതേ / കർത്താവേ! ഞങ്ങൾ പാപികളാകുന്നു /  എന്നു ഞങ്ങൾ ഏറ്റു പറയുന്നു / ഞങ്ങളോട് കരുണയുണ്ടാകണമെ."
    },
    {
        "type": "prose",
        "content": "കർത്താവേ! നിന്റെ മരണത്താൽ / ഞങ്ങളുടെ മരണം മായിക്കപ്പെടുവാനായിട്ട് / നിൻ്റെ സ്നേഹം നിൻ്റെ സ്ഥാനത്തുനിന്ന് ഞങ്ങളുടെ അടുക്കലേക്ക് നിന്നെ ഇറക്കിക്കൊണ്ടു വന്നു / ഞങ്ങളോട് കരുണയുണ്ടാകണമേ."
    },
    {
        "type": "link-collapsible",
        "file": "commonPrayers/kauma.json"
    }
]