[
    {
        "type": "title",
        "content": "ഒന്നാം ശുശ്രൂഷ"
    },
    {
        "type": "link-collapsible",
        "file": "commonPrayers/doxology.json"
    },
    {
        "type": "heading",
        "content": "പ്രാരംഭപ്രാർത്ഥന"
    },
    {
        "type": "prose",
        "content": "കർത്താവേ! ഈ ലോകത്തിൽനിന്ന് യാത്രയായി നിന്റെ അടുക്കൽ വന്നു ചേർന്നിരിക്കുന്ന ഈ സഹോദരിയുടെ ആത്മാവിന് ഭാഗ്യകരമായ മണവറയും ആനന്ദകരമായ വിരുന്നും സന്തോഷപ്രദമായ വാസസ്ഥാനവും നൽകണമെ. അവസാനത്തിൽ മഹത്വത്തോടുകൂടെ നീ എഴുന്നെള്ളുകയും നീതിയോടെ ഭൂതലത്തെ ന്യായം വിധിക്കുകയും ഓരോരുത്തർക്കും അവനവന്റെ അർഹതയനുസരിച്ച് പ്രതിഫലം നൽകുകയും ചെയ്യുന്ന സമയത്ത് നിൻ്റെ വലത്തു ഭാഗത്തെ കുഞ്ഞാടുകളോടുകൂടെ ചേരുവാനും അവരോടൊന്നിച്ച് നിനക്ക് സ്തുതിയും സ്തോത്രവും പാടുവാനും ഇവൾക്ക് യോഗ്യത നൽകണമെ. ആബോവബ്റൊ......"
    },
    {
        "type": "link-collapsible",
        "file": "psalms/psalm51.json"
    },
    {
        "type": "heading",
        "content": "(എനിയോനൊ-മശീഹദാഖ്)"
    },
    {
        "type": "song",
        "content": "ആദാം മക്കൾ-ക്കുത്ഥാനം\nവാഗ്ദ‌ത്തം ചെ-യ്തോൻ മശിഹാ\nനിൻ ശരണത്തിൽ നിദ്രിതയാം\nദാസിക്കേകണമു-ത്ഥാ-നം."
    },
    {
        "type": "song",
        "content": "നിൻ കരുണാസ-ങ്കേതത്തിൽ\nനിദ്രാവശയാം-സോദരിയെ\nനിൻ മഹിമോദയ ദിവസത്തിൽ\nനിൻ കാരുണ്യം കാ-ട്ടേ-ണം."
    },
    {
        "type": "subtext",
        "content": "ബാറെക്മോർ. ശുബഹൊ ... മെനഓലം ..."
    },
    {
        "type": "song",
        "content": "സ്തുതി ത്രിത്വത്തിൻ-മർമ്മമതാം\nതാതന്നും തൻ-തനയന്നും\nഹാലേലുയ്യാ നിർമ്മലനാം\nറൂഹായ്ക്കും പാടും--ങ്ങൾ."
    },
    {
        "type": "heading",
        "content": "(കുക്കിലിയോൻ-അഞ്ചാംനിറം)"
    },
    {
        "type": "song",
        "content": "കണ്മിഴികളുയർത്തീടുന്നേൻ സ്വർഗ്ഗാലയനേ! - ഹാലേ…\nസ്വാമി സമക്ഷം-ദാസൻ പോൽ"
    },
    {
        "type": "song",
        "content": "കൃപ ഞങ്ങളിലുളവാവോളം തിരുസന്നിധിയിൽ- ഹാലേ…\nകൃപ ചെയ്യുക നാഥാ! കൃപ ചെയ്ക."
    },
    {
        "type": "subtext",
        "content": "ബാറെക്മോർ. ശുബഹൊ ... മെനഓലം…"
    },
    {
        "type": "heading",
        "content": "(എക്ബൊ-ഹെസ് ആലോഹൊ)"
    },
    {
        "type": "subheading",
        "content": "(മശിഹാ ജീവിച്ചെഴുന്നേറ്റു-എന്ന രീതി)"
    },
    {
        "type": "song",
        "content": "മൃതിനിലയം-ദൈവം പൂകി\nമൃതിയവനെ-നിഹനിച്ചില്ല.\nഅവനെ ഉൾ-ക്കൊണ്ട പരേതർ\nജീവൻ പൂ-ണ്ടാനന്ദിക്കും."
    },
    {
        "type": "subtext",
        "content": "സ്‌തൗമെൻകാലോസ്…"
    },
    {
        "type": "collapsible-block",
        "title": "പ്രുമിയോൻ",
        "items": [
            {
                "type": "prose",
                "content": "തൻ്റെ പ്രത്യക്ഷതയിങ്കൽ തൻ്റെ ആത്മാവിനെ അയയ്ക്കുകയും തൻ്റെ വരവിങ്കൽ ഭൂമുഖത്തെ നവീകരിക്കുകയും തൻ്റെ ശബ്ദ‌ത്താൽ മൃതരെ ജീവിപ്പിക്കുകയും തൻ്റെ കല്പനയാൽ കബറടക്കപ്പെട്ടവരെ എഴുന്നേല്പ്പിക്കുകയും തിരുവിഷ്‌ടപ്രകാരം അവരെ മരണമില്ലായ്‌മ അണിയിക്കുകയും തൻ്റെ ഉന്നത രാജ്യത്തിലേക്ക് തൻ്റെ ഭക്തരെ ഉയർത്തുകയും യോഗ്യതയേറിയ തൻ്റെ മണവറയിലേക്ക് അവരെ പ്രവേശിപ്പിക്കുകയും തൻ്റെ ശ്രേഷ്‌ഠതയുടെ പ്രഭ അവരിൽ ഉദിപ്പിക്കുകയും ചെയ്യുന്ന വിസ്‌മയനീയ പുനരുത്ഥാരകനായ കർത്താവിന് സ്‌തുതി. തൻ്റെ ദാസിയുടെ ശവസംസ്ക്കാരശുശ്രൂഷ നിർവഹിക്കപ്പെടുന്ന ഈ സമയത്തും"
            },
            {
                "type": "heading",
                "content": "സെദറാ"
            },
            {
                "type": "prose",
                "content": "ജീവനുള്ളവരുടെ തലവനും മരിച്ചുപോയവരുടെ നാഥനുമായ മശിഹാതമ്പുരാനേ! എന്നിൽ വിശ്വസിക്കുന്ന ഏവനും മരിച്ചാലും ജീവിക്കും. എന്നിൽ സങ്കേതപ്പെടുകയും ശരണം പ്രാപിക്കുകയും ചെയ്യുന്ന ഏതാത്മാവിനും ഞാൻ പുനരുത്ഥാനവും ജീവനും രക്ഷകനും ആകുന്നു എന്ന് നിർവ്യാജമായി നീ വാഗ്ദാനം ചെയ്‌തിട്ടുണ്ടല്ലോ. കർത്താവേ! നിന്റെ പ്രത്യാശയിൽ നിദ്രപ്രാപിച്ച് ഈ താൽക്കാലിക ജീവിതത്തെ വിട്ടുമാറിയിരിക്കുന്ന ഈ സഹോദരിയുടെ ആത്മാവിനെ ഇപ്പോൾ കൃപയോടെ സ്വീകരിച്ച് വാത്സല്യപൂർവ്വം ആശ്വസിപ്പിച്ച് ധൈര്യപ്പെടുത്തണമെ. നിൻ്റെ അടുക്കലേക്ക് വരുന്ന മാർഗ്ഗത്തിൽ ഞങ്ങളുടെ ആത്മാക്കളെ അപഹരിക്കുവാനായി അന്തരീക്ഷത്തിലെ ഒളിവിടങ്ങളിൽ പതിയിരിക്കുന്നവരും ദുഷ്ട‌ന്മാരുടെ നാശത്തിനായി ആഗ്രഹിച്ചുകൊണ്ടിരിക്കുന്നവരുമായ സംഘങ്ങളിൽനിന്ന് ഇവളെ സംരക്ഷിച്ചുകൊള്ളണമെ. നിൻ്റെ സമാധാന ദൂതന്മാർ മൂലം നിൻ്റെ വിശുദ്ധന്മാരുടെ ഭാഗ്യകരമായ വാസസ്ഥാനങ്ങളിലേക്ക് ഇവളെ നയിച്ചുകൊള്ളണമെ. വിശുദ്ധനായ ദൈവമേ! നിൻ്റെ ദാസിയോട് കരുണ ചെയ്യണമെ. കാരുണ്യവാനായ ദൈവമേ! നിന്നിൽ വിശ്വസിച്ചവളായ ഈ സഹോദരിയെ രക്ഷിച്ചു കൊള്ളണമെ. കൃപയുള്ളവനായ ദൈവമേ! ഇവളെയും നിന്നെ സമ്മതിച്ചു പറയുകയും നിൻ്റെ സ്ലീബായെ വന്ദിക്കുകയും പുതിയ ജീവന്റെ വാഗ്ദാനമായ നിന്റെ തിരുശരീരരക്തങ്ങൾ അനുഭവിക്കുകയും ചെയ്തിട്ടുള്ള ഒരുത്തനെയും നീ ഉപേക്ഷിക്കരുതെ. ദയാലുവായ ദൈവമേ! മാമൂദീസാമൂലം നീ നൽകിയതായ പ്രകാശവസ്ത്രവും മൂറോനാകുന്ന മുദ്രയും ഇവളിൽനിന്ന് ഉരിഞ്ഞുകളയരുതെ. നിന്റെ രാജ്യത്തിലുള്ള വാസത്തിൽനിന്ന് ദൂരെ അകറ്റിക്കളയുന്നതായ ആ കഠിനശബ്ദം ഇവൾ കേൾക്കുവാനിടയാകരുതെ. രണ്ടാം മരണം അനുഭവിപ്പാനും “പോവുക, ഞാൻ നിന്നെ അറിയുകയില്ല\" എന്നു പറയുന്ന ശബ്ദം കേൾപ്പാനും ഇവൾക്ക് സംഗതിയാകരുതെ. ഈ മരണം വിശ്വാസികൾക്ക് ഒരു ഉറക്കം മാത്രമാണല്ലോ. കർത്താവേ! അറിവോടുകൂടിയോ അറിവു കൂടാതെയോ ഉള്ള ഇവളുടെ തെറ്റുകളെ ഇപ്പോൾ പരിഹരിക്കണമെ നിൻ്റെ രക്ഷയുടെ തുറമുഖത്ത് ബുദ്ധിമതികളായ കന്യകമാരുടെ ആത്മാക്കളുടെ കൂട്ടത്തിൽ ഇവളെയും ക്രമീകരിക്കണമെ. ഇവൾക്കുവേണ്ടി നിന്നോടപേക്ഷിക്കുന്ന പാപികളായ ഞങ്ങളെ പരിപാകതയുള്ള നടപടിക്കും വിശുദ്ധമായ പെരുമാറ്റങ്ങൾക്കും ശക്തിനൽകി സഹായിക്കണമെ. ദോഷരഹിതമായ നിര്യാണത്തിനും നല്ല അവസാനത്തിനും ഞങ്ങളെ ഒരുക്കിക്കൊള്ളണമെ. അന്തരീക്ഷത്തിലെ ഉപദ്രവകരങ്ങളായ എതിർപ്പുകളിൽനിന്ന് ഞങ്ങളെ രക്ഷിച്ചുകൊള്ളണമെ. നിൻ്റെ കൃപയാകുന്ന ചിറകുകളുടെ കീഴിൽ ഞങ്ങളെ സംരക്ഷിക്കുകയും ദുഃഖങ്ങളും നെടുവീർപ്പുകളും ഇല്ലാത്തതായ നിൻ്റെ സന്തോഷഭവനങ്ങളിലേക്ക് ഞങ്ങളെ ആനയിക്കുകയും ചെയ്യണമെ. ഈ ലോകം അവസാനിക്കുകയും നിത്യലോകം ആരംഭിക്കുകയും ചെയ്യുന്ന അവസാനത്തേതും ആദ്യത്തേതുമായ ആ മഹാദിവസത്തിൽ നിൻ്റെ രക്ഷ ഞങ്ങൾക്കെല്ലാവർക്കും അനുഭവയോഗ്യമാക്കിത്തീർക്കണമെ. നിൻ്റെ തിരുമുഖത്താൽ ഞങ്ങളെ സന്തോഷിപ്പിക്കണമെ. നിന്റെ വലത്തുഭാഗത്ത് ഞങ്ങളെ പന്തിക്കിരുത്തണമെ. നിൻ്റെ പുഷ്‌ടിയേറിയ മേച്ചിൽസ്ഥലങ്ങളിൽ ഞങ്ങളെ മേയിച്ചുകൊള്ളണമെ. നിന്റെ പെരുന്നാളാഘോഷത്തിൽ അണിനിരന്നു നില്ക്കുന്നവരായ സർവ്വരക്ഷിത സംഘത്തോടും കൂടെ നിന്റെയും കാരുണ്യവാനായ നിന്റെ പിതാവിന്റെയും വിശ്വാസികളെ ജീവിപ്പിക്കുന്നവനായ നിന്റെ വിശുദ്ധറൂഹായുടെയും കൃപയാലും മനുഷ്യസ്നേഹത്താലും നിന്റെ ഭവനത്തിലെ പുഷ്ടി കൊണ്ട് ഞങ്ങളെല്ലാവരെയും പോഷിപ്പിക്കണമെ. ഉത്തമനായ തന്നെ നാം ഓർത്ത് മഹത്വപ്പെടുത്തണം. ഹോശോ…"
            }
        ]
    },
    {
        "type": "subheading",
        "content": "(തക്‌ശെപ്‌തൊ)"
    },
    {
        "type": "song",
        "content": "നടുരാത്രിയിലുളവായിടുമാ\nമഹനീയദ്ധ്വനി കേട്ടിടുവാൻ\nനാഥാ! നോക്കിപ്പാർക്കുന്നേൻ\nസംഭ്രമകരമാം വേളയതിൽ."
    },
    {
        "type": "song",
        "content": "യേശുമഹാരാജാവിൻ്റെ\nവിജയക്കൊടി ഉദയം ചെയ്യും\nആ നിമിഷത്തിൽ ക്രോബേന്മാർ\nമീഖായേൽ തൊട്ടീന്മാർ"
    },
    {
        "type": "song",
        "content": "എന്നീ വത്സലസംഘത്തിൻ\nതേരിന്മേലവനേറി വരും\nഅന്നേരത്തെരിതീപ്പുഴയിൽ\nഭീകരസിംഹാസനമുയരും."
    },
    {
        "type": "song",
        "content": "നിത്യൻ ബലവാൻ തൻ തനയൻ\nബലവാനുഗ്രൻ ഭീതികരൻ\nവാനും പാരും നിറയുന്നോൻ\nകർമ്മങ്ങൾക്കനുസൃതമാർക്കും"
    },
    {
        "type": "song",
        "content": "പ്രതിദാനം നൽകീടുന്നോൻ\nലോകാധീശൻ വിധിനാഥൻ\nതൽ പീഠത്തിലിരുന്നീടും\nരക്ഷകനേ! അത്തരുണത്തിൽ"
    },
    {
        "type": "song",
        "content": "ചെയ്യണമെന്നൊടു കാരുണ്യം\nജീവമയാ! ദേവാധീശാ\nഎപ്പോൾ ഞാനവിടെത്തീടും\nകാണും നിൻ മുഖമെപ്പോൾ ഞാൻ\nഎന്നു വിചാരിച്ചെന്നാത്മം\nനിന്നെ പ്രതി ദാഹിക്കുന്നു."
    },
    {
        "type": "collapsible-block",
        "title": "എത്രൊ",
        "items": [
            {
                "type": "prose",
                "content": "ഉന്നതങ്ങളിൽ സ്വർഗ്ഗീയർക്കും താഴെ ഭൗമികർക്കും കബറുകളിൽ മൃതർക്കും തൻ്റെ സുഗന്ധവാസന അനുഭവമാക്കിത്തീർത്ത സുഗന്ധധൂപവും പരിമളവാസനയുമായ കർത്താവേ! നിൻ്റെ കൽപ്പനയാൽ യാത്രയാക്കപ്പെട്ടിരിക്കുന്ന ഈ നിന്റെ ദാസിയുടെ ആത്മാവിനും, നിന്നിൽ വിശ്വസിച്ചവരും നിന്റെ ശരണത്തിൽ നിദ്രപ്രാപിച്ചവരുമായ സകല മരിച്ചുപോയവർക്കും ഇപ്പോൾ ആശ്വാസാനുഭവവും പാപപരിഹാരത്തിന്റെ സന്തോഷവും നൽകണമെ. നിന്റെ ശ്രേഷ്ഠത ഉദിക്കുകയും നിന്റെ ദൈവത്വം വെളിപ്പെടുകയും ചെയ്യുന്ന ദിവസത്തിൽ നിന്റെ വലത്തുഭാഗത്തെ കുഞ്ഞാടുകളോടുകൂടെ നിനക്കും നിൻ്റെ പിതാവിനും പരിശുദ്ധറൂഹായ്ക്കും സ്തുതിയും സ്തോത്രവും കരേറ്റുവാൻ ഇവളെ അർഹയാക്കിത്തീർക്കുകയും ചെയ്യണമെ. ഹോശേ…."
            }
        ]
    },
    {
        "type": "heading",
        "content": "(കോലോ-കുക്കോയൊ)"
    },
    {
        "type": "song",
        "content": "പടുവൃദ്ധതയിൽ കാനാനിൽ-മൃതയാം സാറായെ\nഇസഹാക്കൊടു ചേർന്നബ്രാഹം-ചെയ്‌താൻ സംസ്‌കാരം\n/tനിൻ ശരണത്തിൽ-മരണമടഞ്ഞോളെ\n/tആത്മോക്തികളാൽ സംസ്കാരം ചെയ്വു\nനാഥാ! സ്തുതിയെന്നേവമിവൾ-ന്യായ-ത്തീർപ്പിൻ നാൾ\nനിൻവലമായ് നിന്നുച്ചത്തിൽ-ഘോഷിച്ചീടേണം /tഹാലേ... ഉ ഹാലേ..."
    },
    {
        "type": "subtext",
        "content": "ബാറെക്മോർ. ശുബഹൊ മെനഓലം ..."
    },
    {
        "type": "song",
        "content": "സത്വരമൃതിയിൽ ഹാവാതൻ-മകളേ! കേഴല്ലേ\nമന്നനുമേഴയുമിക്കാസാ-പാനം ചെയ്യേണം\n/tമോറാൻ തന്റെ-മാറീന്നുണ്ടായ\n/tജീവനജലവും-പാവന നിണവും നിൻ\nഅംഗങ്ങളിൽ നിന്നെരിതീയിൻ -ജ്വാലകളെ നീക്കും\nപാതകമുക്തിയെ നീ നേടി-കർത്താവേ! സ്തോത്രം\n/tഹാലേ... എന്നാഘോഷിക്കും."
    },
    {
        "type": "heading",
        "content": "(മദറോശൊദ്-സ്‌ലേക്ക്‌ലസലീബൊ)"
    },
    {
        "type": "song",
        "content": "ധന്യൻ സഹജേ! മൃതിയാൽ നി-ന്നെ നീക്കി\nക-ന്നികളൊപ്പം-മണവറയിൽ-പാർപ്പിച്ചോൻ."
    },
    {
        "type": "song",
        "content": "ഹാ! നമ്മെ വിളിക്കുന്നഴലാൽ-ഹാവമകൾ\nത-ൻ മരണദിനേ-വ്യഥ നമ്മൾക്കുയരുന്നു\n/tതൽപാപം-മോചിച്ചീടണമേ\n/tസത്തമരും-ധാർമ്മികരും സഹിതം\nമോദമെഴും-മണവറയിൽ-ചേർക്കണമേ-നീയിവളെ."
    },
    {
        "type": "song",
        "content": "വ-ത്സലസഹജേ മരണത്താൽ-ഞങ്ങളിൽ നി-\nന്നീ-നാൾ നീ വേർ-പെട്ടതിനാൽ കരയരുതെ.\n/tനീ മഹിമാ-വോടുത്ഥാനത്തിൻ\n/tദിവസത്തിൽ-കബറീന്നെഴുന്നേൽക്കും\nശാശ്വതമാം ലോകത്തിൽ-പുരുതേജസ്സണിയും നീ."
    },
    {
        "type": "song",
        "content": "ആ-നന്ദിപ്പാൻ-ഭാഗ്യത്തിൻ മണിയറയിൽ\nസം-രക്ഷകനേ!-ദാസിയെ നീ-ഏറ്റണമേ\n/tധാർമ്മികരും നിർമ്മലമാനസരും\n/tചേർന്നിവളാ-മോദിപ്പാൻ നാഥാ!\nനിൻ സ്ലീബാ-ആപത്തിൽ-പാലമതായ്-തീരണമേ."
    },
    {
        "type": "subtext",
        "content": "മൊറിയൊ"
    },
    {
        "type": "heading",
        "content": "(മാർ യാക്കോബിന്റെ ബോവുസൊ)"
    },
    {
        "type": "song",
        "content": "ദൈ-വാത്മജനേ! ശാശ്വതരാജ്യത്താശ്വാസം നിൻ\nദാ-സിക്കേകുക ധാർമ്മിക ശുദ്ധന്മാരോടൊപ്പം."
    },
    {
        "type": "song",
        "content": "നി-ൻ കൈപ്പണിയാം മണ്ണിന്മേലമ്പുണ്ടാകേണം\nഉ-ത്ഥാനത്തിൽ ഹതരൂപത്തെ പുതുതാക്കേണം."
    },
    {
        "type": "song",
        "content": "നി-ൻ രാജ്യത്തിൽ പുതുതായിവളവകാശം നേടി-\nട്ടാ-ത്മീയന്മാരൊപ്പം നിന്നെ വാഴ്ത്തീടട്ടെ."
    },
    {
        "type": "song",
        "content": "പാ-താളത്തിൽ മരണം കൂട്ടിയൊരസ്ഥിക്കുന്നി-\nന്നേ-കുക ജീവൻ കൃപയാൽ നിന്നെ സ്തോത്രം ചെയ്യും."
    },
    {
        "type": "song",
        "content": "ക-മ്പികൾ പത്തും മൃത്യു തകർത്തിഹ മൗനം പൂണ്ടോ-\nരീ-വീണയിലെൻ നാഥാ! കാട്ടുക സഹതാപം നീ."
    },
    {
        "type": "song",
        "content": "കല്ലറയീന്നും മൃതരെ ഏറ്റീട്ടുത്ഥാനത്തിൽ\nതേ-ജോമയമാം വസ്ത്രം നൽകുന്നോനേ! സ്തോത്രം."
    }
]