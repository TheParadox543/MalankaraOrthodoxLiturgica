[
    {
        "type": "title",
        "content": "രണ്ടാം ഭാഗം മൂന്നാം അദ്ധ്യായം"
    },
    {
        "type": "heading",
        "content": "1-ാം തുബ്‌ദേൻ"
    },
    {
        "type": "subheading",
        "content": "(ജീവനോടിരിക്കുന്ന ആത്മീയപിതാക്കൾക്കു വേണ്ടി)"
    },
    {
        "type": "prose",
        "content": "ശുശ്രൂഷക്കാരൻ:- ബാറെക്മോർ. ഇന്നും ഈ ആയുഷ്കാലത്തും നമ്മുടെ അദ്ധ്യക്ഷന്മാരായിരുന്ന് നാലു ഭാഗങ്ങളിലുമുള്ള ദൈവത്തിന്റെ വിശുദ്ധസഭകളെ മേയിച്ച് ഭരിക്കുന്ന ശുദ്ധിമാന്മാരും ബഹുമാനപ്പെട്ടവരും, ഭാഗ്യവാന്മാരുമായി ദൈവത്താൽ നിലനിർത്തപ്പെട്ടുപോരുന്ന നമ്മുടെ പാത്രിയർക്കീസന്മാരായ ആബൂൻ മാർ ഇഗ്നാത്തിയോസിനു വേണ്ടിയും (മോറാൻ മാർ ബസ്സേലിയോസ് മാർത്തോമ്മാ മാത്യൂസ് തൃതിയൻ) കാതോലിക്കാ ബാവായ്ക്കുവേണ്ടിയും ആബൂൻ മാർ ഗ്രീഗോറിയോസിനുവേണ്ടിയും നമ്മുടെ മേൽപ്പട്ടക്കാരൻ ആബൂൻ മാർ (ഇന്നാർക്ക്) വേണ്ടിയും, സത്യ വിശ്വാസികളായ ശേഷമുള്ള സകല എപ്പിസ്കോപ്പന്മാർക്കു വേണ്ടിയും മഹത്തും ഭയങ്കരവും, പരിശുദ്ധവുമായ ഈ സമയത്ത് ദൈവമായ കർത്താവിനോട് നാം അപേക്ഷിച്ച് പ്രാർത്ഥിക്കാം."
    },
    {
        "type": "prose",
        "content": "ജനം :- കുറിയെ ലായിസോൻ"
    },
    {
        "type": "prose",
        "content": "പട്ടക്കാരൻ :- (ഒരു പ്രാർത്ഥന)"
    },
    {
        "type": "prose",
        "content": "ജനം :- ആമ്മീൻ."
    },
    {
        "type": "heading",
        "content": "2-ാം തുബ്‌ദേൻ"
    },
    {
        "type": "subheading",
        "content": "(ജീവരനാടിരിക്കുന്ന വിശ്വാസികളായ സഹോദരങ്ങൾക്കു വേണ്ടി)"
    },
    {
        "type": "prose",
        "content": "ശുശ്രൂഷക്കാരൻ:- ബാറെക്മോർ. സർവ്വശക്തിയുള്ള ദൈവമായ കർത്താവേ, പലവിധമായ കഠിനപരീക്ഷകളിൽ അകപ്പെട്ട് നിന്നിൽ ആശ്രയിച്ചിരിക്കുന്നവരുടെ രക്ഷയ്ക്കു വേണ്ടിയും വേഗത്തിൽ നീ അവരെ ദർശിക്കുന്നതിനുവേണ്ടിയും ഈ നാഴികയിലും, ഈ സമയത്തും ഞങ്ങൾ ഓർക്കുവാനായിട്ട് നിസ്സാരരും ബലഹീനരുമായ ഞങ്ങളോട് മുൻകൂട്ടി കല്‌പിച്ച് ഞങ്ങളെ താൽപ്പര്യപ്പെടുത്തിയിട്ടുള്ള വിശ്വാസികളും സത്യക്രിസ്ത്യാനികളുമായ ഞങ്ങളുടെ സഹോദരങ്ങളെ എല്ലാവരെയും ഞങ്ങൾ ഓർക്കുന്നു. ദൈവത്താൽ പാലിക്കപ്പെട്ടിരിക്കുന്ന ഈ വിശുദ്ധസഭയുടെ മക്കളാകുന്ന വിശ്വാസികളായ എല്ലാവർക്കും അന്യോന്യം ഐക്യവും അഭിവൃദ്ധിയും ഉണ്ടാകുവാനായിട്ടും അവർ സുകൃതമുള്ളവരായിത്തീരുവാനായിട്ടും കർത്താവിനോട് നാം പ്രാർത്ഥിക്കണം."
    },
    {
        "type": "prose",
        "content": "ജനം :- കുറിയേ-ലായിസ്സോൻ."
    },
    {
        "type": "prose",
        "content": "പട്ടക്കാരൻ :- (ഒരു പ്രാർത്ഥന)"
    },
    {
        "type": "prose",
        "content": "ജനം :- ആമ്മീൻ."
    },
    {
        "type": "heading",
        "content": "3-ാം തുബ്‌ദേൻ"
    },
    {
        "type": "subheading",
        "content": "(ജീവിച്ചിരിക്കുന്ന വിശ്വാസികളായ ഭരണകർത്താക്കൾക്കു വേണ്ടി)"
    },
    {
        "type": "prose",
        "content": "ശുശ്രൂഷക്കാരൻ:- ബാറെക്മോർ. നാലു ഭാഗങ്ങളിലുമുള്ള ദൈവത്തിന്റെ സഭകളെയും ദയറാകളെയും സത്യവിശ്വാസത്തിൽ നിലനിർത്തി ഉറപ്പിച്ച, വിശ്വാസികളും സത്യക്രിസ്‌ത്യാനികളുമായ സകല ഭരണകർത്താക്കളെയും ഞങ്ങൾ ഓർക്കുന്നു. പട്ടക്കാരും വിശ്വാസികളായ ജനങ്ങളുടെ സംഘവും ക്രിസ്‌ത്യാനിസമൂഹം മുഴുവനും സുകൃതമുള്ളവരായിത്തീരുവാനായിട്ട് കർത്താവിനോട് നാം പ്രാർത്ഥിക്കണം."
    },
    {
        "type": "prose",
        "content": "ജനം :- കുറിയേ-ലായിസ്റ്റോൻ."
    },
    {
        "type": "prose",
        "content": "പട്ടക്കാരൻ :- (ഒരു പ്രാർത്ഥന)"
    },
    {
        "type": "prose",
        "content": "ജനം :- ആമ്മീൻ"
    },
    {
        "type": "heading",
        "content": "4-ാം തുബ്‌ദേൻ"
    },
    {
        "type": "subheading",
        "content": "(ദൈവമാതാവിൻ്റെയും പരിശുദ്ധന്മാരുടെയും ഓർമ്മ)"
    },
    {
        "type": "prose",
        "content": "ശുശ്രൂഷക്കാരൻ:- ബാറെക്മോർ. ഭൂമിയിലെ സകല വംശങ്ങളിൽനിന്ന് ഭാഗ്യങ്ങൾക്ക്യോഗ്യതയുള്ളവളും വിശുദ്ധിയുള്ളവളും, മഹത്ത്വമുള്ളവളും അനുഗ്രഹിക്കപ്പെട്ടവളും, നിത്യകന്യകയും ഭാഗ്യവതിയുമായ ദൈവമാതാവായ മറിയാമിനെ ഞങ്ങൾ ഓർക്കുന്നു. അവളോടുകൂടെ പരിശുദ്ധമാരായ നിബിയന്മാരെയും, പ്രസംഗക്കാരായ ശ്ലീഹന്മാരെയും ഏവൻഗേലിസ്‌തന്മാരെയും, സഹദേന്മാരെയും, മൗദ്യാനന്മാരെയും ഭാഗ്യവാനും തന്റെ യജമാനന്റെ മുന്നോട്ടക്കാരനുമായ മാർ യൂഹാനോൻ മാംദാനയെയും ശെമ്മാശന്മാരിൽ പ്രധാനിയും, സഹദേന്മാരിൽ മുമ്പനുമായ പരിശുദ്ധനും, മഹത്ത്വമുള്ളവനുമായ മാർ സ്തേപ്പാനോസിനെയും ശ്ലീഹന്മാരിൽ തലവന്മാരായ ഉന്നതപ്പെട്ട മാർ പത്രോസിനെയും മാർ പൗലൂസിനെയും നമ്മുടെ കാവൽ പിതാവായ മാർത്തോമ്മാ ശ്ലീഹായെയും ശേഷം സകല ശുദ്ധിമാന്മാരെയും ശുദ്ധിമതികളെയും ഒന്നുപോലെ നാം ഓർക്കണം. അവരുടെ പ്രാർത്ഥന നമുക്ക് കോട്ടയായിരിക്കട്ടെ. കർത്താവിനോട് നാം പ്രാർത്ഥിക്കണം."
    },
    {
        "type": "prose",
        "content": "ജനം :- കുറിയേ-ലായിസ്സോൻ."
    },
    {
        "type": "prose",
        "content": "പട്ടക്കാരൻ :- (ഒരു പ്രാർത്ഥന)"
    },
    {
        "type": "prose",
        "content": "ജനം :- ആമ്മീൻ."
    },
    {
        "type": "heading",
        "content": "5-ാം തുബ്‌ദേൻ"
    },
    {
        "type": "subheading",
        "content": "(നിദ്രപ്രാപിച്ച ആത്മീയ പിതാക്കന്മാരുടെയും മൽപ്പാന്മാരുടെയും ഓർമ്മ)"
    },
    {
        "type": "prose",
        "content": "ശുശ്രൂഷക്കാരൻ:- ബാറെക്മോർ. ശ്ലൈഹികവും കുറ്റമില്ലാത്തതുമായ ഏകവിശ്വാസത്തെ പാലിച്ച് ഞങ്ങൾക്ക് ഏൽപ്പിച്ചു തന്നവരായ ശുദ്ധിമാന്മാരുടെ സ്ഥലത്ത് ശുദ്ധതയോടെ മുമ്പുകൂട്ടി നിദ്രപ്രാപിച്ച് വിശ്രമിക്കുന്നവരെയും നിഖ്യായിലും കുസ്‌തന്തീനോപോലീസിലും എപ്പേസോസിലും വച്ചുണ്ടായ പുണ്യപ്പെട്ടവയും, പരിശുദ്ധങ്ങളുമായ മൂന്നു പൊതുസുന്നഹദോസുകളെയും, അവയിലുണ്ടായിരുന്ന നീതിമാന്മാരും, മൽപ്പാന്മാരും സ്‌തുതിക്കപ്പെട്ടവരും, ദൈവത്തെ ധരിച്ചവരുമായ ഞങ്ങളുടെ പിതാക്കന്മാരെയും ഊർശ്ലേമിൻ്റെ ഒന്നാമത്തെ പ്രധാനാചാര്യനും, പുണ്യവാനും ശ്ലീഹായും സഹദായുമായ യാക്കോബും, ഇഗ്നാത്യോസും, ക്ലീമ്മീസും ദീവന്നാസ്യോസും, അത്താനാസ്യോസും യൂലിയോസും, ബസ്സേലിയോസും ഗ്രീഗോറിയോസും, ദീയസ്‌കോറോസും തീമോത്തിയോസും, പീലക്സിനോസും അന്തീമോസും, ഈയാവാനീസും വചനമായ ദൈവം ശരീരിയായിത്തീർന്നുവെന്ന് നമ്മുടെ കർത്താവേശുമിശിഹായുടെ മനുഷ്യാവതാരത്തെക്കുറിച്ച് സ്പഷ്ടമായി തെളിയിച്ചവനും സത്യവാനും, ഉന്നതഗോപുരവുമായ പ്രസിദ്ധനായ മാർ കൂറിലോസും സുറിയാനിക്കാരുടെ കിരീടവും ദൈവത്തിൻ്റെ വിശുദ്ധസഭ മുഴുവന്റെയും വിവേകമുള്ള വായും, തൂണും, മൽപ്പാനും പുഷ്പങ്ങൾ കൊണ്ട് നിറഞ്ഞ മേച്ചിൽസ്ഥലവും മറിയാം സംശയം കൂടാതെ ദൈവമാതാവെന്ന് എല്ലായ്പ്‌പോഴും പ്രസംഗിച്ചവനുമായ ഞങ്ങളുടെ പാത്രിയർക്കീസ് മാർ സേവേറിയോസും സത്യ വിശ്വാസത്തെ നിലനിർത്തിയ നീതിമാനും പരിശുദ്ധനുമായ ഞങ്ങളുടെ ബാവാ മാർ യാക്കോബ് ബുർദാനായും മാർ അപ്രേമും, മാർ യാക്കോബും മാർ ഇസ്ഹാക്കും, മാർ ബാലായിയും ദുഃഖിതന്മാരിൽ തലവനായ മാർ ബർസൗമ്മായും, മാർ ശെമവോൻ ദെസ്‌തുനിയും തെരഞ്ഞെടുക്കപ്പെട്ട മാർ അബഹായും യൽദോ മാർ ബസ്സേലിയോസും മലങ്കരയിലെ പരിശുദ്ധന്മാരായ മാർ ഗ്രീഗോറിയോസും മാർ ദീവന്നാസ്യോസും ആയ ഞങ്ങളുടെ പിതാക്കന്മാരെയും ചൊവുള്ളതും കുറ്റമില്ലാത്തതുമായ ഏകവിശ്വാസത്തെ പാലിച്ച് ഞങ്ങൾക്ക് ഏൽപ്പിച്ചുതന്നവരായി ഇവരുടെ മുമ്പും, ഇവരോടുകൂടെയും, ഇവരുടെ ശേഷമുള്ളവരെയും ഞങ്ങൾ ഓർക്കുന്നു. അവരുടെ പ്രാർത്ഥന നമുക്ക് കോട്ടയായിരിക്കട്ടെ. കർത്താവിനോട് നാം പ്രാർത്ഥിക്കണം."
    },
    {
        "type": "prose",
        "content": "ജനം :- കുറിയേ-ലായിസ്സോൻ."
    },
    {
        "type": "prose",
        "content": "പട്ടക്കാരൻ :- (ഒരു പ്രാർത്ഥന)"
    },
    {
        "type": "prose",
        "content": "ജനം :- ആമ്മീൻ."
    },
    {
        "type": "collapsible-block",
        "title": "5-ാം തുബ്‌ദേൻ(മറ്റൊന്ന്)",
        "items": [
            {
                "type": "prose",
                "content": "ശുശ്രൂഷക്കാരൻ: ബാറെക്മോർ. ശ്ലൈഹികവും കുറ്റമില്ലാത്തതുമായ ഏകവിശ്വാസത്തെ പാലിച്ചു ഞങ്ങൾക്ക് ഏൽപിച്ചുതന്നവരായി, ശുദ്ധിമാന്മാരുടെ സ്ഥലത്ത് ശുദ്ധതയോടെ മുമ്പുകൂട്ടി നിദ്രപ്രാപിച്ചു വിശ്രമിക്കുന്നവരെയും, നിഖ്യായിലും കുസ്തന്തീനോപോലീസിലും, എപ്പേസോസിലും വച്ചുണ്ടായ പുണ്യപ്പെട്ടവയും, പരിശുദ്ധങ്ങളുമായ മൂന്നു പൊതുസുന്നഹദോസുകളേയും, അവയിൽ സംബന്ധിച്ചവരായ ഞങ്ങളുടെ പിതാക്കന്മാരേയും, ഊർശ്ലേമിന്റെ ഒന്നാമത്തെ പ്രധാനാചാര്യനായ മാർ യാക്കോബും, മാർ ഇഗ്നാത്യോസ് നൂറോനോയും, മാർ അപ്രേമും, കപ്പദോക്യായിലെ മാർ ബസ്സേലിയോസും, മാർ ഗ്രീഗോറിയോസും, സ്വർണ്ണനാവുകാരനായ മാർ ഈവാനിയോസും, അലക്സന്ത്രിയായിലെ മാർ അത്താനാസ്യോസും, മാർ കൂറീലോസും, മാർ ദീയസ്കോറോസും മാബൂഗിലെ മാർ പീലക്സിനോസും, അന്ത്യോഖ്യായിലെ മാർ സേവേറിയോസും, സ്രൂഗിലെ മാർ യാക്കോബും, മാർ യാക്കോബ് ബുർദാനായും, മാർ ബാലായിയും, യൽദോ മാർ ബസ്സേലിയോസും, പരുമല മാർ ഗ്രീഗോറിയോസും, സഭാഭാസുരൻ ഗീവർഗീസ് മാർ ദീവന്നാസ്യോസുമായ ഞങ്ങളുടെ പിതാക്കന്മാരേയും, ശ്രേഷ്ഠം ഇടയന്മാരായി മലങ്കര സഭയെ മേയിച്ച് ഭരിച്ചവരായ എല്ലാ പരിശുദ്ധ പിതാക്കന്മാരേയും ഞങ്ങൾ ഓർക്കുന്നു. ചൊവുള്ളതും കുറ്റമില്ലാത്തതുമായ ഏക വിശ്വാസത്തെ പാലിച്ച് ഞങ്ങൾക്ക് ഏൽപിച്ചുതന്നവരായി, ഇവരുടെ മുമ്പും, ഇവരോടുകൂടെയും ഇവരുടെ പിമ്പുള്ളവരേയും ഞങ്ങൾ ഓർക്കുന്നു. അവരുടെ പ്രാർത്ഥന നമുക്ക് കോട്ടയായിരിക്കട്ടെ. കർത്താവിനോട് നാം പ്രാർത്ഥിക്കണം."
            },
            {
                "type": "prose",
                "content": "ജനം : കുറിയേ-ലായ്സ്സോൻ"
            }
        ]
    },
    {
        "type": "heading",
        "content": "6-ാം തുബ്‌ദേൻ"
    },
    {
        "type": "subheading",
        "content": "(നിദ്രപ്രാപിച്ച വിശ്വാസികൾക്കു വേണ്ടി)"
    },
    {
        "type": "prose",
        "content": "ശുശ്രൂഷക്കാരൻ:- ബാറെക്മോർ. അരൂപികളുടെയും സകല ജഡങ്ങളുടെയും ഉടയവനായിരിക്കുന്ന പിതാവാം ദൈവമേ, സത്യവിശ്വാസത്തിൽ മുൻകൂട്ടി നിദ്രപ്രാപിച്ച് വിശ്രമിച്ച് നിന്റെ അടുക്കൽ വന്നുചേർന്നവരായ ഈ പരിശുദ്ധ മദ്ബഹായിൽ നിന്നും ഈ പള്ളിയിൽനിന്നും ഈ സ്ഥലത്തുനിന്നും, എല്ലാ ഭാഗങ്ങളിൽനിന്നും സ്നേഹത്തോടും സത്യവിശ്വാസത്തോടും കൂടി വാങ്ങിപ്പോയിരിക്കുന്ന വിശ്വാസികളായ സകല മരിച്ചുപോയവരെയും ഞങ്ങൾ ഓർക്കുന്നു. അവരുടെ ആത്മാക്കളെയും അരൂപികളെയും തന്റെ അടുക്കലേക്ക് എടുത്തുകൊണ്ടവനായ നമ്മുടെ ദൈവമായ മശിഹായോട് ധാരാളമായ തന്റെ അനുഗ്രഹങ്ങൾമൂലം കടങ്ങളുടെ പരിഹാരത്തിനും, പാപമോചനത്തിനും അവരെ യോഗ്യരാക്കുവാനും നമ്മെയും അവരെയും തന്റെ സ്വർഗ്ഗരാജ്യത്തിൽ ചേർത്തുകൊള്ളുവാനുമായി നാം അപേക്ഷിച്ച് പ്രാർത്ഥിച്ച് മൂന്നു പ്രാവശ്യം കുറിയേലായിസ്സോൻ എന്ന് അട്ടഹസിച്ച് പറയണം."
    },
    {
        "type": "prose",
        "content": "ജനം : കുറിയേ-ലായിസ്സോൻ, കുറിയേ ... കുറിയേ…"
    },
    {
        "type": "prose",
        "content": "പട്ടക്കാരൻ :- (ഒരു പ്രാർത്ഥന)"
    },
    {
        "type": "prose",
        "content": "ജനം :- (ദൈവമേ!) സത്യവിശ്വാസത്തോടുകൂടി ഞങ്ങളിൽനിന്ന് വാങ്ങിപ്പോയിരിക്കുന്ന സകല മരിച്ചവരെയും നീ ആശ്വസിപ്പിച്ച് പുണ്യപ്പെടുത്തണമേ. മനസ്സോടും മനസ്സുകൂടാതെയും അറിവോടും അറിവു കൂടാതെയും നിൻ്റെ തിരുമുമ്പിൽ ഞങ്ങളും അവരും ചെയ്‌തുപോയിട്ടുള്ള പിഴകൾ ക്ഷമിക്കണമേ."
    },
    {
        "type": "prose",
        "content": "പട്ടക്കാരൻ :- (ഒരു പ്രാർത്ഥന)"
    },
    {
        "type": "prose",
        "content": "ജനം : ആമ്മീൻ. (തൻ്റെ തിരുനാമം) ഇരുന്നപ്രകാരം തന്നെ ഇരിക്കുകയും തലമുറ തലമുറകളായി സകല തലമുറകൾവരെയും ലോകാലോകങ്ങളോളവും സ്ഥിതിചെയ്യുകയും ചെയ്യുന്നു. ആമ്മീൻ."
    },
    {
        "type": "prose",
        "content": "പട്ടക്കാരൻ :- നിങ്ങൾക്കെല്ലാവർക്കും സമാധാനം…"
    },
    {
        "type": "prose",
        "content": "ജനം :- അവിടത്തെ ആത്മാവിനും ഉണ്ടായിരിക്കട്ടെ."
    },
    {
        "type": "prose",
        "content": "പട്ടക്കാരൻ :- (പടിഞ്ഞാറോട്ട് തിരിഞ്ഞ് റൂശ്മാ ചെയ്തുകൊണ്ട്) വലിയവനും നമ്മുടെ രക്ഷകനുമായ യേശുമശിഹായാകുന്ന ദൈവത്തിന്റെ കരുണ…"
    },
    {
        "type": "subheading",
        "content": "(തിരശ്ശീല ഇട്ടതിന്റെ ശേഷം ഖണ്ഡിപ്പിന്റെ ശുശ്രൂഷ)"
    },
    {
        "type": "prose",
        "content": "ജനം:- (കാസോലിക്കി)"
    },
    {
        "type": "dynamic-songs-block",
        "timeKey": "kasolikki",
        "defaultContent": {
            "eventKey": "default",
            "eventTitle": {
                "en": "General Songs",
                "ml": "പൊതുവിലുള ഗീതങ്ങൾ"
            },
            "timeKey": "kasolikki",
            "items": [
                {
                    "type": "subheading",
                    "content": "(ബ്‌തി ദീലോക്)"
                },
                {
                    "type": "song",
                    "content": "1. അൻപുടയോ-നേ നിൻ വാതിൽ\nഹാലേലുയ്യാ-ഉ-ഹാലേലുയ്യാ\nമുട്ടുന്നു-ദാ-സർ നാദം\nകുറിയേ-ലാ-യിസ്സോൻ."
                },
                {
                    "type": "song",
                    "content": "2. ആവശ്യത്താൽ - യാചിക്കും\nഹാലേലുയ്യാ-ഉ-ഹാലേലുയ്യാ\nഅടിയാ-രെ-തള്ളീടല്ലേ.\nകുറിയേ-ലാ-യിസ്സോൻ."
                },
                {
                    "type": "song",
                    "content": "3. അലിവൊടു -ശി-ക്ഷിച്ചടിയാരെ\nഹാലേലുയ്യാ-ഉ-ഹാലേലുയ്യാ\nഅരിശം നീ-ക്കി-കാക്കണമേ.\nകുറിയേ-ലായിസ്സോൻ."
                },
                {
                    "type": "song",
                    "content": "4. വാതിൽ തുറ-ന്നീ-പ്രാർത്ഥനയിൻ\nഹാലേലുയ്യാ-ഉ-ഹാലേലുയ്യാ\nനാദം കേ-ട്ടേ-കീടേണമേ.\nകുറിയേ-ലാ-യിസ്സോൻ."
                },
                {
                    "type": "song",
                    "content": "5. നിന്നെ വിളി-ക്കു-ന്നേ നാഥാ!\nഹാലേലുയ്യാ-ഉ-ഹാലേലുയ്യാ\nനിൻ ഉതവി-ക്കായ്-ബലഹീനർ.\nകുറിയേ-ലാ-യിസ്സോൻ"
                },
                {
                    "type": "song",
                    "content": "6. നല്ലവനേ - കാ-രുണ്യത്താൽ\nഹാലേലുയ്യാ-ഉ-ഹാലേലുയ്യാ\nനൽകണമേ - യാ-ചിപ്പുകളെ\nകുറിയേ-ലാ-യിസ്സോൻ."
                },
                {
                    "type": "song",
                    "content": "7. കർത്താവേ - കാ-രുണ്യത്താൽ\nഹാലേലുയ്യാ-ഉ-ഹാലേലുയ്യാ\nകനിവടിയാ-രിൽ - ചെയ്യേണമേ.\nകുറിയേ-ലാ-യിസ്സോൻ."
                },
                {
                    "type": "song",
                    "content": "8. നന്മനിറ-ഞ്ഞാ-നേ എന്റെ\nഹാലേലുയ്യാ-ഉ-ഹാലേലുയ്യാ\nതിന്മകളെ - നീ- ഓർക്കരുതേ.\nകുറിയേ-ലാ-യിസ്സോൻ."
                },
                {
                    "type": "collapsible-block",
                    "title": "അല്ലെങ്കിൽ(സ്രോപ്പെ ദ്നൂറോ എന്ന പോലെ)",
                    "items": [
                        {
                            "type": "song",
                            "content": "1. സ്രാപ്പികളെ കണ്ടശായാ\nഹാലേലുയ്യാ-ഉ-ഹാലേലുയ്യാ\nബെസ്ക്കുദിശാ-യിൽ - നിന്മുമ്പിൽ.\nകുറിയേ-ലാ-യിസ്സോൻ."
                        },
                        {
                            "type": "song",
                            "content": "2. ചിറകുകളാ-റാ-റുള്ളവരായ്\nഹാലേലുയ്യാ-ഉ-ഹാലേലുയ്യാ\nഎരിതീയാ-മാ-ത്മാക്കളവർ.\nകുറിയേ-ലാ-യിസ്സോൻ"
                        },
                        {
                            "type": "song",
                            "content": "3 കാണായ് ‌വാൻ - നിൻ-ദൈവത്വം\nഹാലേലുയ്യാ-ഉ-ഹാലേലുയ്യാ\nമുഖമവർ മു-ടു-ന്നിരു ചിറകാൽ.\nകുറിയേ-ലാ-യിസ്സോൻ"
                        },
                        {
                            "type": "song",
                            "content": "4 എരിയായ്‌വാൻ - നിൻ ജ്വാലയതിൽ\nഹാലേലുയ്യാ-ഉ-ഹാലേലുയ്യാ\nഇരു ചിറകാ-ലെ - കാലുകളും\nകുറിയേ-ലാ-യിസ്സോൻ"
                        },
                        {
                            "type": "song",
                            "content": "5. അട്ടഹസി-ക്കു-ന്നിരു ചിറകും\nഹാലേലുയ്യാ-ഉ-ഹാലേലുയ്യാ\nകൊട്ടിയവർ - നി-ന്നിട്ടേവം.\nകുറിയേ-ലാ-യിസ്സോൻ"
                        },
                        {
                            "type": "song",
                            "content": "6. പരിശുദ്ധൻ നീ - പരിശുദ്ധൻ\nഹാലേലുയ്യാ-ഉ-ഹാലേലുയ്യാ\nപരിശുദ്ധൻ - നീ - ദൈവസുതാ!\nകുറിയേ-ലാ-യിസ്സോൻ."
                        },
                        {
                            "type": "song",
                            "content": "7. പരിശുദ്ധൻ - നീ - നിൻ പക്കൽ\nഹാലേലുയ്യാ-ഉ-ഹാലേലുയ്യാ\nനിൻ ബഹുമാ-നം - സ്തുത്യമഹോ.\nകുറിയേ-ലാ-യിസ്സോൻ"
                        }
                    ]
                }
            ]
        }
    },
    {
        "type": "prose",
        "content": "ശുശ്രൂഷക്കാരൻ:- കർത്താവിനോട് നാം പ്രാർത്ഥിക്കണം."
    },
    {
        "type": "prose",
        "content": "ജനം :- കുറിയേ-ലായിസ്സോൻ"
    },
    {
        "type": "collapsible-block",
        "title": "ലുത്തിനിയ",
        "items": [
            {
                "type": "prose",
                "content": "ശുശ്രൂഷക്കാരൻ :- സഹോദരങ്ങളേ, നിരപ്പിൻ്റെയും സമധാനത്തിൻ്റെയും അനുഗ്രഹങ്ങളുടെയും കരുണയുടെയും ദുതിന് നിൻ്റെ അനുഗ്രഹങ്ങളാൽ ഞങ്ങൾ യോഗ്യരായിത്തീരണമേ എന്ന് എല്ലായ്പ്പോഴും കർത്താവിനോട് നാം അപേക്ഷിക്കണം."
            },
            {
                "type": "prose",
                "content": "ജനം :- ഞങ്ങളുടെ കർത്താവേ! നിൻ്റെ കരുണയാൽ ഞങ്ങൾക്ക് സംഗതിയാക്കണമേ."
            },
            {
                "type": "prose",
                "content": "ശുശ്രൂഷക്കാരൻ :- സഹോദരങ്ങളേ, പള്ളികൾക്ക് നിരപ്പും ദയറാകൾക്ക് സമാധാനവും അവയിലെ പട്ടക്കാർക്ക് നല്ല കാവലും അവയുടെ പ്രജകൾക്ക് പുഷ്‌ടിയുള്ള കാലവും ഉണ്ടാകുവാനായി എല്ലായ്പ്‌പോഴും കർത്താവിനോട് നാം അപേക്ഷിക്കണം."
            },
            {
                "type": "prose",
                "content": "ജനം :- കർത്താവേ, നിൻ്റെ കരുണയാൽ ഞങ്ങളെ സമാധാനപ്പെടുത്തണമേ."
            },
            {
                "type": "prose",
                "content": "ശുശ്രൂഷക്കാരൻ :- സഹോദരങ്ങളേ, സത്പ്രവർത്തികളാലും നീതിയുള്ള വെടിപ്പായ പുണ്യനടപടികളാലും ദൈവത്തിനിഷ്ടമുള്ള സത്യക്രിസ്ത്യാനികളായിരിപ്പാൻ എല്ലായ്പ്പോഴും കർത്താവിനോട് നാം അപേക്ഷിക്കണം."
            },
            {
                "type": "prose",
                "content": "ജനം :- കർത്താവേ! നിൻ്റെ കരുണയാൽ ഞങ്ങളെ യോഗ്യരാക്കണമേ."
            },
            {
                "type": "prose",
                "content": "ശുശ്രൂഷക്കാരൻ :- സഹോദരങ്ങളേ, നാമും നമ്മുടെ മരിച്ചുപോയവരും, നമ്മുടെ സമൂഹം ഒക്കെയും, കെടാത്ത അഗ്നിയിൽനിന്നും, ചാകാത്ത പുഴുവിൽനിന്നും, കഠിനമായ വേദനയിൽനിന്നും, കയ്പ്പേറിയ കരച്ചിലിൽനിന്നും, അവസാനമില്ലാത്ത പല്ലുകടിയിൽനിന്നും രക്ഷപെടുവാനായി എല്ലായ്പ്പോഴും കർത്താവിനോട് നാം അപേക്ഷിക്കണം."
            },
            {
                "type": "prose",
                "content": "ജനം :- കർത്താവേ! നിൻ്റെ സ്ലീബായാൽ-ഞങ്ങളെ രക്ഷിക്കണമേ."
            },
            {
                "type": "prose",
                "content": "ശുശ്രൂഷക്കാരൻ :- ശപിക്കപ്പെട്ടവരേ, നിങ്ങൾ എൻ്റെ അടുത്തുനിന്ന് പോയി ദുഷ്‌ടന്മാരെയും അന്യായക്കാരെയും ദഹിപ്പിക്കുന്ന അഗ്നി അവകാശമായി അനുഭവിച്ചുകൊള്ളുവിൻ എന്ന് ഇടതുഭാഗത്തുള്ളവരോടു പറയുന്ന കയ്‌പ്പേറിയതും, മരണകരവുമായ ശബ്ദ‌ത്തിൽനിന്ന് രക്ഷപെടുവാനായി, എൻ്റെ സഹോദരങ്ങളേ, എല്ലായ്പ്‌പോഴും കർത്താവിനോട് നാം അപേക്ഷിക്കണം."
            },
            {
                "type": "prose",
                "content": "ജനം :- ഞങ്ങളുടെ കർത്താവേ! നിൻ്റെ സ്ലീബായാൽ ഞങ്ങളെ രക്ഷിക്കണമേ."
            },
            {
                "type": "prose",
                "content": "ശുശ്രൂഷക്കാരൻ :- എന്റെ പിതാവിനാൽ അനുഗ്രഹിക്കപ്പെട്ടവരേ! വന്ന് അകത്തു പ്രവേശിച്ച്, ലോകാരംഭത്തിനു മുമ്പ് നിങ്ങൾക്കായി ഒരുക്കപ്പെട്ടിരിക്കുന്ന രാജ്യം അവകാശമായി അനുഭവിച്ചുകൊള്ളുവിൻ എന്ന് വലതുഭാഗത്തുള്ളവരോട് പറയുന്ന സന്തോഷകരമായ ശബ്ദത്തിന് നാം യോഗ്യരായിത്തീരുവാനായി, എൻ്റെ സഹോദരങ്ങളേ! എല്ലായ്പ്പോഴും നാം കർത്താവിനോട് അപേക്ഷിക്കണം."
            },
            {
                "type": "prose",
                "content": "ജനം :- ഞങ്ങളുടെ കർത്താവേ! നിന്റെ കൃപയാൽ ഞങ്ങളെ യോഗ്യരാക്കണമേ."
            },
            {
                "type": "prose",
                "content": "ശുശ്രൂഷക്കാരൻ : ഞങ്ങളുടെ ദൈവമായ കർത്താവേ, നിന്റെ അനുഗ്രഹങ്ങളാലും കരുണയാലും രോഗികൾക്ക് പൂർണ്ണസൗഖ്യവും, ഞെരുക്കത്തിലിരിക്കുന്നവർക്ക് ആശ്വാസവും ബന്ധിക്കപ്പെട്ടിരിക്കുന്നവർക്ക് വിടുതലും അകലെ പോയിരിക്കുന്നവർക്ക് തിരിച്ചുവരവും സമീപസ്ഥർക്ക് കാവലും (നൽകണമേ). ഭിന്നിച്ചിരിക്കുന്നവർക്ക് ഐക്യവും സ്നേഹവും ചിന്നിപ്പോയിരിക്കുന്നവർക്ക് ഒരുമിപ്പും കാണാതെപോയിരിക്കുന്നവർക്ക് കണ്ടെത്തലും വിലപിച്ചിരിക്കുന്നവർക്ക് ആശ്വാസവും ക്ഷീണിച്ചിരിക്കുന്നവർക്ക് വിശ്രമവും അഗതികൾക്ക് സന്തുഷ്‌ടിയും വിധവമാർക്ക് മനോധൈര്യവും സഹായവും ദരിദ്രർക്ക് പോഷണവും സംതൃപ്‌തിയും പാപികൾക്ക് പൂർണ്ണമോചനവും (നൽകണമേ). ആചാര്യത്വത്തിനു നല്ല ഉന്നതിയും ശുശ്രൂഷകർക്ക് വെണ്മയും കൊടുക്കുകയും നിൻ്റെ നിരപ്പ്, ഭൂമിയിലെ രാജ്യങ്ങളിൽ വാഴുകയും യുദ്ധങ്ങൾക്ക് ഒതുക്കവും, മരിച്ചവർക്ക് ആശ്വാസവും ഞങ്ങൾക്ക് കടങ്ങളുടെയും പാപങ്ങളുടെയും മോചനവും നൽകണമേ."
            },
            {
                "type": "prose",
                "content": "ജനം :- ഞങ്ങളുടെ കർത്താവേ, നിൻ്റെ കൃപയാൽ ഞങ്ങൾക്ക് ഇവ നൽകണമേ."
            },
            {
                "type": "prose",
                "content": "ശുശ്രൂഷക്കാരൻ :- സഹോദരങ്ങളേ, വീണ്ടും ദൈവമാതാവായ വിശുദ്ധ മറിയാമിനെക്കുറിച്ചും പരിശുദ്ധന്മാരെക്കുറിച്ചും, വിശ്വാസികളായ മരിച്ചുപോയവരെക്കുറിച്ചും നല്ല ഓർമ്മ ഉണ്ടാകുവാനായി എല്ലായ്പ്‌പോഴും കർത്താവിനോട് നാം പ്രാർത്ഥിക്കണം."
            },
            {
                "type": "prose",
                "content": "ജനം :- അവരുടെ പ്രാർത്ഥന - നമുക്ക് കോട്ടയായിരിക്കട്ടെ. ആമ്മീൻ."
            },
            {
                "type": "prose",
                "content": "ശുശ്രൂഷക്കാരൻ :- നമ്മുടെ മശിഹാതമ്പുരാനോട് നമ്മുടെയും, നമ്മുടെ മാതാപിതാക്കളുടെയും സഹോദരി സഹോദരന്മാരുടെയും, നേതാക്കളുടെയും ഗുരുക്കന്മാരുടെയും, മരിച്ചുപോയവരുടെയും അന്യോന്യം നാം ഓരോരുത്തരുടെയും ആത്മാക്കൾക്കായി ധാരാളമായി അനുഗ്രഹങ്ങളും കരുണയും നാം യാചിച്ചു. വീണ്ടും യാചിക്കുകയും ചെയ്യുന്നു. സകലത്തിനും ഉടയവനായിരിക്കുന്ന പിതാവാം ദൈവത്തെ നാം സ്തോത്രം ചെയ്യുകയും തന്റെ ഏകപുത്രനെ വന്ദിക്കുകയും ജീവനുള്ള തൻ്റെ വിശുദ്ധ റൂഹായെ മഹത്ത്വപ്പെടുത്തുകയും കരുണയുള്ളവനായ കർത്താവിൻ്റെ തൃക്കൈകളിൽ നമ്മുടെ ജീവനെ ഭരമേൽപ്പിച്ച് തന്നോട് അനുഗ്രഹങ്ങൾ യാചിക്കുകയും ചെയ്യണം."
            },
            {
                "type": "prose",
                "content": "ജനം : ഉത്തമനായുള്ളോവേ, കരുണ തോന്നി ഞങ്ങളുടെ മേൽ അനുഗ്രഹം ചെയ്യണമേ."
            }
        ]
    },
    {
        "type": "collapsible-block",
        "title": "ജന്മദിന വിവാഹ വാർഷിക സ്തോത്ര പ്രാർത്ഥനകൾ",
        "items": [
            {
                "type": "prose",
                "content": "ശുശ്രൂഷക്കാരൻ: ജന്മദിനവും വിവാഹവാർഷികവും ആചരിക്കുന്ന നമ്മുടെ മാതാപിതാക്കൾക്കും സഹോദരീ സഹോദരന്മാർക്കും വേണ്ടി നമ്മുടെ കർത്താവിനോട് ധാരാളമായി അനുഗ്രഹങ്ങളും കരുണയും നാം യാചിച്ചു. വീണ്ടും അവർക്ക് അനുഗ്രഹങ്ങൾ ലഭിക്കുന്നതിനു വേണ്ടിയും സമാധാനത്തിലും ശാന്തിയിലും അവർ ജീവിക്കുന്ന തിനുവേണ്ടിയും പ്രതിസന്ധികളിൽ നിന്നും പ്രതികൂലതകളിൽ നിന്നും അവർ കാത്തുകൊള്ളപ്പെടുന്നതിനു വേണ്ടിയും ദൈവരാജ്യത്തിന്റെ അവകാശികൾ ആകുന്നതിനുവേണ്ടിയും എല്ലായ്പ്പോഴും കർത്താവിനോട് നാം പ്രാർത്ഥിക്കണം."
            },
            {
                "type": "prose",
                "content": "ജനം : ഞങ്ങളുടെ കർത്താവെ, നിൻ്റെ കൃപയാൽ അവർക്ക് ഇവ സൗജന്യമായി നൽകണമേ."
            },
            {
                "type": "prose",
                "content": "ശുശ്രൂഷക്കാരൻ : ഞങ്ങളുടെ കർത്താവേ, നിൻ്റെ കരുണയാൽ ബന്ധിതരും രോഗികളും അനാഥരും ദരിദ്രരും പീഢിതരും പലതരം പ്രയാസങ്ങളിൽ വലയുന്നവരുമായ എല്ലാവരെയും നീ ഓർത്തുകൊള്ളണമെ. പ്രത്യേകാൽ, ഈ ദിനങ്ങളിൽ ജന്മദിനം ആചരിക്കുന്ന നിൻ്റെ മക്കളെ ഞങ്ങൾ തിരുസന്നിധിയിൽ സമർപ്പിക്കുന്നു. അവരുടെ ജീവിതം നിരന്തരം നിന്നെ മഹത്വപ്പെടുത്തുവാനും സ്നേഹത്തിലും സന്തോഷത്തിലും ദീർഘായുസ്സിലും അവർ വളരുവാനും നിന്റെ കൃപ അവർക്ക് ധാരാളമായി നൽകണമേ. അവരോടൊപ്പം വിവാഹ വാർഷികം ആചരിക്കുന്ന നിൻ്റെ മക്കളെയും ഞങ്ങൾ ഓർക്കുന്നു. പരസ്‌പര സ്നേഹത്തിൻ്റെയും കരുതലിൻ്റെയും പങ്കാളിത്തത്തിൻ്റെയും ആത്മാവില്ല കുടുംബ ജീവിതത്തിൻ്റെ പരിപാവനത കാത്തുസൂക്ഷിക്കുവാൻ നിൻ്റെ സഹായം അവർക്ക് നീ നൽകണമേ."
            },
            {
                "type": "prose",
                "content": "ജനം : ഞങ്ങളുടെ കർത്താവേ, നിൻ്റെ കരുണയാൽ അവരുടെ പ്രാർത്ഥനകളെ നീ കേൾക്കേണമേ."
            }
        ]
    }
]