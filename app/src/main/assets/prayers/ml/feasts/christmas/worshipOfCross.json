[
    {
        "type": "title",
        "content": "സ്ലീബാ ആഘോഷം"
    },
    {
        "type": "collapsible-block",
        "title": "ക്രമം",
        "items": [
            {
                "type": "prose",
                "content": "(പട്ടക്കാരും ശെമ്മാശ്ശന്മാരും അംശവസ്ത്രങ്ങൾ ധരിച്ച് എല്ലാവരും മെഴുകുതിരികളും കത്തിച്ചു പിടിച്ച്, സ്ലീബാ, ഏവൻഗേലിയോൻ, കുട, കൊടി, ആദിയായവയും എടുത്തുകൊണ്ട് പള്ളിയുടെ വടക്കേ വാതിൽ വഴി പുറപ്പെട്ട് തീജ്വാലക്കുഴിയുടെ സ്ഥാനത്തേക്ക് താഴെക്കാണുന്ന ഗീതം ചൊല്ലിക്കൊണ്ട് പോകുന്നു. അവിടെ എത്തി കുഴിയുടെ പടിഞ്ഞാറുവശത്ത് കിഴക്കോട്ട് തിരി ഞ്ഞു നിന്നുകൊണ്ട് 'പൗലോസ് ശ്ലീഹാ' എന്നുള്ള ഗീതം ചൊല്ലി യശേഷം കുഴിയുടെ തെക്കുകിഴക്കു ഭാഗത്തുനിന്നുകൊണ്ട് ശ്ലീഹാ യും തുടർന്ന് ഏവൻഗേലിയോനും വായിക്കുന്നു. ഏവൻഗേലിയോനിൽ 'അവർ ഇപ്രകാരം പറഞ്ഞ് ദൈവത്തെ സ്തുതിച്ചു', എന്നുള്ളിടത്ത് വായന നിറുത്തിയിട്ട് ആ സ്‌തുതിപ്പ് എല്ലാവരുംകൂടി ചൊല്ലുകയും അപ്പോൾ പട്ടക്കാർ തീ കൊളുത്തുകയും ചെയ്യുന്നു. അനന്തരം മാലാഖമാരുടെ സ്‌തുതിപ്പുമുഴുവനും എല്ലാവരുംകൂടി ചൊല്ലിക്കൊണ്ട് തീജ്വാലയ്ക്കു മൂന്നുപ്രാവശ്യം പ്രദക്ഷിണം വയ്ക്കുന്നു. പിന്നീട് ഏവൻഗേലിയോൻ വായിച്ചുനിറുത്തിയ സ്ഥാനം മുതൽ വീണ്ടും ആരംഭിച്ച് അവസാനം വരെ വായിച്ചശേഷം തുടർന്ന് 'ഞങ്ങളുടെ കർത്താവായ യേശുമിശിഹാ' എന്നുള്ളതും ഒരു കൗമായും ചൊല്ലിയിട്ട് പള്ളിക്കു ചുറ്റും പ്രദക്ഷിണം നടത്തുന്നു. പ്രദക്ഷിണംകഴിഞ്ഞു തെക്കേവാതിൽ വഴി അകത്തു പ്രവേശിച്ച് ബീമായിലൊ മദ്ബഹായിലൊ നിന്നുകൊണ്ട് സ്ലീബാ ആഘോഷം നടത്തുന്നു)."
            }
        ]
    },
    {
        "type": "heading",
        "content": "പ്രദക്ഷിണ ഗീതം"
    },
    {
        "type": "subheading",
        "content": "(ലത്ത്ഹൂമൊദ് ഹൈമോനൂസൊ)"
    },
    {
        "type": "song",
        "content": "ഈശനുമീ-മർത്യന്മാർക്കും\nമദ്ധ്യമനാ-കും-വചനേ-ശൻ\nതന്നെപ്പെ-റ്റാൾ കന്യകയാ-ശ്ച-ര്യം!"
    },
    {
        "type": "song",
        "content": "ജ്വാലയണി-ഞ്ഞോൻ തനുവേ-ന്തി\nഞങ്ങളെ സം-രക്ഷിപ്പാ-നായ്\nമാനവരൂപം പൂണ്ടാനാ-ശ്ച-ര്യം."
    },
    {
        "type": "song",
        "content": "ഒമ്പതുമാ-സം ചെന്ന-പ്പോൾ\nജനനീ മു-ദ്രയ്ക്കേതും കേടെന്യേ\nവെളിയിൽ വന്നാനാ-ശ്ച-ര്യം."
    },
    {
        "type": "song",
        "content": "മുപ്പതുവ-ത്സരമിപ്പാ-രിൽ\nവാണെങ്ങൾ-ക്കായ് പാടേറ്റു\nമനസാ മരണം പൂണ്ടാനാ-ശ്ച-ര്യം."
    },
    {
        "type": "song",
        "content": "മൂന്നുദിനം-കബറിൽ മേ-വീ-\nട്ടുത്ഥിതനായ് സ്വർഗ്ഗാരോഹം\nഹാലേലുയ്യാ ചെയ്താനാ-ശ്ച-ര്യം."
    },
    {
        "type": "song",
        "content": "ദാവീദിൻ-ഗീതം പോ-ലെ\nകാലാതീ-തം താത-നിൽ നി-\nന്നുളവായോനാം സുതനാം മ-ശിഹാ-യെ"
    },
    {
        "type": "song",
        "content": "തിരുവുള്ള-ത്താൽ ദാവീ-ദിൻ\nനന്ദനയായ് വിമലതയോലും\nകന്യക കാലത്തികവിൽ പ്ര-സവിച്ചു."
    },
    {
        "type": "song",
        "content": "നമ്മുടെ-രക്ഷയ്ക്കായ് വ-ന്നോൻ\nമശിഹായാം-നാഥൻ നൂനം\nഏകപ്രകൃതി ഏകൻ സുത-നേ-കൻ."
    },
    {
        "type": "song",
        "content": "താതന്നും-മറിയാമിന്നും\nഏകസുതൻ പൂർവജനന്ത്യൻ\nമേലൊരുനാളും ഭേദം കൂ-ടാ-ത്തോൻ"
    },
    {
        "type": "song",
        "content": "ഭാവവുമാ-ളും രണ്ടുണ്ടെ-\nന്നോതീടുന്നോൻ ശാപാർഹൻ\nഹാലേലുയ്യാ നരകമവൻ-നേ-ടും."
    },
    {
        "type": "subtext",
        "content": "ബാറെക്മോർ. ശുബഹോ.."
    },
    {
        "type": "song",
        "content": "ഭാഗ്യവതീ! എന്നൊടുചൊ-ൽക\nഎവ്വളവാദരവോടേറ്റു\nപാരും വാനും നിറയുന്നോ-നേ-നീ"
    },
    {
        "type": "song",
        "content": "കാതതിലൂ-ടൊളിവായേ-റീ\nനിശ്ചലമായുദരേ വാണാൻ\nതിരുഹിതമായ് തൻ ബലമെന്നെ-താ-ങ്ങി"
    },
    {
        "type": "song",
        "content": "മുട്ടിന്മേ-ൽ ഞാൻ നിലകൊ-ണ്ടു\nലോകപുരാതനനെപ്പെറ്റോൾ\nഹാലേലുയ്യാ രക്ഷിച്ചാ-ൻ ലോ-കം."
    },
    {
        "type": "subtext",
        "content": "മെനഓലം."
    },
    {
        "type": "song",
        "content": "പ്രവചനമാം-ദൃഷ്ടാന്തങ്ങൾ\nഉപമകളും സാർത്ഥകമാ-യി\nനൃപദാവീദിൻ മകളാം മ-റിയാ-മിൽ"
    },
    {
        "type": "song",
        "content": "പൂരുഷബ-ന്ധം തീണ്ടാ-തെ\nപൂർവ്വികനെക്കന്യകപെറ്റൂ\nഗരുഡേശ്വരനേ പ്രാക്കിളി താൻ-പോറ്റി."
    },
    {
        "type": "song",
        "content": "നിജബലിയാ-ൽ പാപം നീ-ക്കി\nപാഴ്‌ബലിയീന്നുലകിനെ വീണ്ടോ-\nരജപോതത്തെ പെണ്ണാടും-പെ-റ്റു."
    },
    {
        "type": "song",
        "content": "താതനിൽ നി-ന്നാഗതനാ-യി\nദാവീദിൻ-സുതയിൽ ജാതം\nചെയ്‌തുലകത്തെ രക്ഷിച്ചോ-ൻ ധ-ന്യൻ."
    },
    {
        "type": "subheading",
        "content": "വായന"
    },
    {
        "type": "subheading",
        "content": "എബ്രായ 1 : 1 - 12"
    },
    {
        "type": "subheading",
        "content": "പെത്ഗോമോ"
    },
    {
        "type": "prose",
        "content": "ഹാലേ..ഉഹാ...നാഥൻ ചൊന്നെന്നോടെൻ തനയൻ നീ-"
    },
    {
        "type": "prose",
        "content": "ഇന്നാൾ നിന്നെയുല്പാദിപ്പിച്ചേൻ-ഹാലേ.."
    },
    {
        "type": "heading",
        "content": "ഏവൻഗേലിയോൻ"
    },
    {
        "type": "collapsible-block",
        "title": "ലൂക്കോസ് 2 : 1 - 20",
        "items": [
            {
                "type": "prose",
                "content": "എന്നാൽ അക്കാലത്ത് ആഗുസ്തോസ് കേസറിൽ നിന്ന് തന്റെ ആധിപത്യത്തിൽപെട്ട ജനങ്ങളെല്ലാം പേർവഴി ചാർത്തപ്പെടണമെന്ന് ഒരു കൽപ്പനയുണ്ടായി. കൂറിനോസ് സൂറിയായിൽ നാടുവാഴിയായിരിക്കുമ്പോൾ ഇത് ആദ്യത്തെ പേർവഴി ചാർത്തലായിരുന്നു. സ്വന്തപട്ടണത്തിൽവച്ച് പേർവഴിചാർത്തപ്പെടുവാനായിട്ട് എല്ലാവരും പോയിക്കൊണ്ടിരുന്നു. യൗസേപ്പും ദാവീദിൻ്റെ ഗോത്രത്തിലും കുടുംബത്തിലും ഉൾപ്പെട്ടവനായിരുന്നതുകൊണ്ട് യീഹൂദിൽ ദാവീദിന്റെ ബേതലഹേം എന്നു വിളിക്കപ്പെടുന്ന പട്ടണത്തിലേക്ക്; ഗലീലായിലെ നസ്രതു പട്ടണത്തിൽനിന്ന് തനിക്കു വിവാഹത്തിനു നിശ്ചയിക്കപ്പെട്ടിരുന്ന ഗർഭിണിയായ മറിയാമിനോടുകൂടെ -പേർവഴി ചാർത്തപ്പെടുവാനായിട്ട് പോയി. അവർ അവിടെ പാർക്കുമ്പോൾ അവൾക്കു പ്രസവകാലം വന്നു. അപ്പോൾ അവൾ തൻ്റെ ആദ്യപുത്രനെ പ്രസവിക്കുകയും അവർ പാർത്തിരുന്നിടത്ത് സ്ഥലമില്ലാതിരുന്നതു കൊണ്ട് കുട്ടിയെ വസ്ത്രങ്ങൾ പുതപ്പിച്ച് ഒരു പുൽക്കൂട്ടിൽ കിടത്തുകയും ചെയ്തു. അവർ പാർത്തിരുന്ന സ്ഥലത്ത് രാത്രിയാമങ്ങളിൽ തങ്ങളുടെ ആട്ടിൻകൂട്ടങ്ങളെ കാത്തുകൊണ്ടിരുന്ന ആട്ടിടയന്മാർ ഉണ്ടായിരുന്നു. ദൈവത്തിന്റെ മാലാഖാ അപ്പോൾ അവരുടെ അടുക്കൽ ചെന്നു. കർത്താവിന്റെ തേജസ്സ് അവരുടെമേൽ ശോഭിച്ചു. അവർ വളരെ ഭയപ്പെടുകയും ചെയ്തു. മാലാഖാ അവരോട് “നിങ്ങൾ ഭയപ്പെടേണ്ടാ. സർവ്വലോകത്തിന്നും ഉണ്ടാകുവാനുള്ള ഒരു മഹാസന്തോഷം ഞാൻ നിങ്ങളെ അറിയിക്കുന്നു. മിശിഹാ കർത്താവ് എന്ന രക്ഷിതാവ് നിങ്ങൾക്കായി ഇന്ന് ദാവീദിന്റെ പട്ടണത്തിൽ ജനിച്ചിരിക്കുന്നു. ഇതു നിങ്ങൾക്കടയാളം. വസ്ത്രങ്ങൾ പുതപ്പിച്ച് ഒരു പുൽക്കൂട്ടിൽ കിടത്തിയിരിക്കുന്ന ശിശുവിനെ നിങ്ങൾ കാണും.” പെട്ടെന്നു ആ മാലാഖയോടുകൂടി അനേകം സ്വർഗ്ഗസേനകൾ പ്രത്യക്ഷമായി അവർ ഇപ്രകാരം പറഞ്ഞു ദൈവത്തെ സ്‌തുതിച്ചു."
            }
        ]
    },
    {
        "type": "song",
        "content": "ഉളവാക! സ്തുതി ദൈവത്തിനു വാനിൽ\n/tധരണിയതിൽ ശാന്തി\nനല്ലൊരു ശരണം നരലോകർക്കും."
    },
    {
        "type": "link-collapsible",
        "file": "commonPrayers/praiseOfAngels.json"
    },
    {
        "type": "prose",
        "content": "മാലാഖമാർ അവരെ വിട്ടു സ്വർഗ്ഗത്തിലേക്കു പോയശേഷം ആട്ടിടയന്മാർ, \"നമുക്കു ബേതലഹേംവരെ ചെന്ന് കർത്താവ് നമ്മോടറിയിച്ചപ്രകാരം ഉണ്ടായ ആ സംഗതി കാണാം\" എന്നു പറഞ്ഞു. അവർ ധൃതഗതിയിൽ ചെന്ന് മറിയാമിനെയും യൗസേപ്പിനെയും പുൽക്കൂട്ടിൽ കിടക്കുന്ന ശിശുവിനെയും കണ്ടു. കണ്ടതിനുശേഷം അവർ"
    },
    {
        "type": "prose",
        "content": "ആ ശിശുവിനെക്കുറിച്ച് തങ്ങളോടു പറയപ്പെട്ട സംഗതി പ്രസിദ്ധമാക്കി. കേട്ടവരെല്ലാവരും ആട്ടിടയന്മാർ പറഞ്ഞ കാര്യങ്ങളെക്കുറിച്ച് അത്ഭുതപ്പെട്ടു. മറിയാമാകട്ടെ ഈ വാർത്തകളെല്ലാം ഹൃദയത്തിൽ സംഗ്രഹിച്ച് നിരൂപിച്ചുകൊണ്ടിരിക്കുകയായിരുന്നു. തങ്ങളോടു പറയപ്പെട്ടപ്രകാരം സകലതും കാണുകയും കേൾക്കുകയും ചെയ്ത ആട്ടിടയന്മാർ തന്നിമിത്തം ദൈവത്തെ സ്തു‌തിച്ചും പുകഴ്ത്തിയും കൊണ്ട് മടങ്ങിപ്പോയി."
    },
    {
        "type": "prose",
        "content": "ഞങ്ങളുടെ കർത്താവായ യേശുമിശിഹാ... ....ഇത്യാദി"
    },
    {
        "type": "prose",
        "content": "(തുടർന്നു പള്ളിക്കു ചുറ്റുമുള്ള പ്രദക്ഷിണം.)"
    },
    {
        "type": "subheading",
        "content": "(മാനീസൊ)"
    },
    {
        "type": "song",
        "content": "ബേതലഹേം വഴി പോകുമ്പോൾ-\nഞാനൊരു പെൺമണിയെ കണ്ടു"
    },
    {
        "type": "song",
        "content": "കന്യകയവളോ ധന്യവതി\nഏന്തുന്നവളൊരു പൈതലിനെ."
    },
    {
        "type": "song",
        "content": "കന്യകയാണവൾ മാതാവാ-\nണീശകൃപാവര സമ്പൂർണ്ണ."
    },
    {
        "type": "song",
        "content": "മാനസ ധീരത നൽകിക്കൊ-\nണ്ടോതി മഹാത്ഭുതമെന്നോടായ്"
    },
    {
        "type": "song",
        "content": "വത്സലനെത്താലോലിക്കും\nദാവീദാത്മജ മറിയാമിൻ"
    },
    {
        "type": "song",
        "content": "സ്നേഹമനോഹരമാം നാദം\nനുകരാം തെല്ലിട കഴിയുമ്പോൾ"
    },
    {
        "type": "song",
        "content": "സൂനു രഹസ്യ പരമ്പരയാൽ\nരൂപീകൃതയാം കന്യകയെ"
    },
    {
        "type": "song",
        "content": "കാണ്മാനേശായാ നിബിയേ\nആഗതനാവുക സാമോദം."
    },
    {
        "type": "song",
        "content": "കാൺക കിടക്കുന്നമ്മനുവേൽ\nഅപ്പെൺകൊടിയുടെ തിരുമടിയിൽ"
    },
    {
        "type": "song",
        "content": "സ്തന്യമവൻ പാനം ചെയ്യു-\nന്നത്ഭുതമൊരു പൈതലിനെപ്പോൽ."
    },
    {
        "type": "song",
        "content": "അവനെവന്നു നിരീക്ഷിച്ചി-\nട്ടാമോദത്തൊടു വാഴ്ത്തിടുക."
    },
    {
        "type": "song",
        "content": "നിന്നൊടു ചേർന്നാനന്ദിപ്പാൻ\nദർശകരെ ചെയ്കാഹ്വാനം."
    },
    {
        "type": "song",
        "content": "അവനാഗതനായ് നിറവേറ്റി\nദർശകരുടെ ദൃഷ്ടാന്തങ്ങൾ."
    },
    {
        "type": "subheading",
        "content": "(ഹൊ കത്ത്തീലു ബ്മെസറേൻ)"
    },
    {
        "type": "song",
        "content": "മാനവ വ-ത്സലനേ! പുരുഷാന്തരമായ്\nഅണയുംതേ-ദിവസം തവ സ-ന്നിഭമാം"
    },
    {
        "type": "song",
        "content": "നിൻപ്രഥമം-ജനനം നാഥാ!-ധന്യം\nഅതിനാലീ-പ്പെരുന്നാളനിശം-കാമ്യം."
    },
    {
        "type": "song",
        "content": "നിൻനാൾ ഞ-ങ്ങളിൽ നിന്നും പിൻ-വാങ്ങി\nസന്ദർശിച്ചീടുന്നൻപാൽ വീണ്ടും"
    },
    {
        "type": "song",
        "content": "ഈ ദിവസം-മനുജന്നപരി-ത്യാജ്യം\nഈ ദിവസം-വരവിൽ തവസ-ന്നിഭമാം"
    },
    {
        "type": "song",
        "content": "നിശനീളും-ധനുവാം മാസം-തന്നിൽ\nഅതിരില്ലാ-പ്പകലങ്ങുദയം ചെയ്തു."
    },
    {
        "type": "song",
        "content": "സൃഷ്ടികൾ മാഴ്കീടും മഴതൻ-നാളിൽ\nആഹ്ളാദ-പ്രദമാം പ്രഭയാ-ഗതമായ്"
    },
    {
        "type": "song",
        "content": "ഇടയന്മാരല്ലാതാരാണോർത്താൽ\nആട്ടിൻകുട്ടികളെയാദ്യം-കാൺമോർ."
    },
    {
        "type": "song",
        "content": "സാക്ഷാൽ കുഞ്ഞാടിൻ ജനിയിൽ ദൂതും\nആട്ടിടയ-ർക്കരികിൽ വിരവോ-ടെത്തി."
    },
    {
        "type": "song",
        "content": "രാജാക്ക-ന്മാർതൻ കാലം-പാഞ്ഞു\nപെരുന്നാളിൻ-സ്മൃതിയും പാടെ മാഞ്ഞു."
    },
    {
        "type": "song",
        "content": "പോയ് വരുമീ നരർതൻ നിരയിൽ-നാഥാ\nനിൻനാളിൽ-കോയ്മയ്ക്കുപമാനം നീ."
    },
    {
        "type": "song",
        "content": "പാപികൾ മേ-ലിന്നാളൻപുണ്ടായി\nഞങ്ങൾതൻ-ബഹുവാം കടവും നീങ്ങി."
    },
    {
        "type": "song",
        "content": "നാഥാ നിൻ-വലുതാം ദിവസം ഞങ്ങൾ\nലഘുവാക്കീടരുതേ, പിഴമാ-യിക്ക."
    },
    {
        "type": "song",
        "content": "മൗനമെഴും-ശിശുവെ മറിയാമേ-ന്തി\nഅവനിലഹോ-ലീനം ഭാഷാ-നിവഹം."
    },
    {
        "type": "song",
        "content": "സൃഷ്ടിയതിൻ-ബലമങ്ങവനിൽ-ഗൂഢം\nവാഴുമ്പോ-ളവനെ യൗസേ-പ്പേന്തി."
    },
    {
        "type": "song",
        "content": "നിന്നുടെവൻ-ദിനമാം നിധിയിൽ-നിന്നും\nസകലദിന-ങ്ങളു മുൽഗതിയാർജ്ജിച്ചു."
    },
    {
        "type": "song",
        "content": "ഇപ്പെരുന്നാ-ളിയലും നിക്ഷേപത്താൽ\nസകലപെരുന്നാളും ശ്രീയാർജ്ജിച്ചു."
    },
    {
        "type": "song",
        "content": "പാതകിയെ-ത്തേടി കൃപ വ-ന്നിന്നാൾ\nനാളെല്ലാ-റ്റിലുമീ നാളുൽ-കൃഷ്ടം."
    },
    {
        "type": "song",
        "content": "ഈ ദിവസം-രക്ഷാപാനം-പേറും\nമുന്തിരിതൻ നവമാം കനിയിൻ കുലയാം"
    },
    {
        "type": "song",
        "content": "വിത്തുവിത-ച്ചീടും ധനുമാസത്തിൽ\nഉദരത്തീ-ന്നുയിരിൻ കതിരും-വീശി."
    },
    {
        "type": "heading",
        "content": "സ്ലീബാ ആഘോഷം"
    },
    {
        "type": "subheading",
        "content": "കിഴക്കുവശത്തേയ്ക്ക്"
    },
    {
        "type": "collapsible-block",
        "title": "പ്രാർത്ഥന",
        "items": [
            {
                "type": "prose",
                "content": "ദൈവമായ കർത്താവേ! കന്യകമറിയാമിൽനിന്നുള്ള നിന്റെ ജനനദിവസത്തെ ബഹുമാനിക്കുവാനും നിന്റെ ജനനത്തിന്റെ മാതൃകയെ ഞങ്ങളുടെ ഉള്ളിൽ ആഘോഷിക്കുവാനും ജീവപ്രദമായ നിന്റെ സ്ലീബായെ+ പുകഴ്ത്തുവാനും ഞങ്ങളെ യോഗ്യരാക്കണമേ. ഞങ്ങളുടെ കർത്താവും നിത്യ ദൈവവുമേ! ഞങ്ങൾ നിന്നോടപേക്ഷിക്കുന്നു. നിനക്കു പ്രീതികരമായ സൽപ്രവൃത്തികളാൽ എപ്പോഴും ഞങ്ങളെ ആത്മീയമായി ജനിപ്പിക്കുമാറാകണമെ. ഞങ്ങളെ സകല ഉപദ്രവങ്ങളിൽനിന്നും നിൻ്റെ സ്ലീബായുടെ+ പാർശ്വങ്ങളിൽ സംരക്ഷിച്ചുകൊള്ളുകയും ചെയ്യണമേ. മോറാൻ....."
            }
        ]
    },
    {
        "type": "subheading",
        "content": "എക്ക്ബൊ"
    },
    {
        "type": "song",
        "content": "ബേതലഹേമിലെ ഗുഹതന്നിൽl\nജാതംചെയ്താൻ സകലേശൻ\nതന്മാനത്തിന്നാഗതരായ്\nപ്രാചിയിൽനിന്നും പ്രാജ്ഞന്മാർ\nകർത്താവിനെ വിശ്വാസികളേ\nസ്തോത്രസമേതം വാഴ്ത്തിടുവിൻ."
    },
    {
        "type": "subheading",
        "content": "മസ് അക്കോനുസൊ"
    },
    {
        "type": "song",
        "content": "ബേതലഹേമിൽ ദൈവസുതൻ\nജാതം ചെയ്താനീ ദിവസം\nനിബിയന്മാർ മുൻചൊല്ലിയതാം\nവചനം നിഖിലം മുദ്രിതമായ്\nതിരുജനനത്തെ മാനിച്ചാ\nസ്ലീബായെക്കൂപ്പുന്നെങ്ങൾ\nപ്രാർത്ഥനയോടധുനാ ഞങ്ങൾ\nഘോഷമൊടിങ്ങനെ പാടീടും."
    },
    {
        "type": "subtext",
        "content": "കുറിയേ......... കുറിയേ...... കുറിയേ........"
    },
    {
        "type": "subheading",
        "content": "പടിഞ്ഞാറുവശത്തേയ്ക്ക്"
    },
    {
        "type": "collapsible-block",
        "title": "പ്രാർത്ഥന",
        "items": [
            {
                "type": "prose",
                "content": "അവിവാഹിതയും നിത്യകന്യകയും ആയവളിൽനിന്ന് ഏകനായി ജനിച്ച ഏകസുതനായുള്ളാവേ! നിൻ്റെ പ്രകാശം ഞങ്ങളുടെ ഉള്ളിൽ ഉദിപ്പിക്കണമേ. ഞങ്ങളുടെ കർത്താവും നിത്യദൈവവുമെ! ഉന്നതങ്ങളിൽ ദൈവത്തിനു സ്തുതി. ഭൂമിയിൽ സമാധാനം, മനുഷ്യരിൽ സംപ്രീതി, എന്നു മാലാഖമാരോടുകൂടെ അട്ടഹസിക്കുവാൻ ഞങ്ങളെ യോഗ്യരാക്കണമെ."
            },
            {
                "type": "subtext",
                "content": "മോറാൻവാലോഹാൻ.."
            }
        ]
    },
    {
        "type": "subheading",
        "content": "എക്ക്ബൊ"
    },
    {
        "type": "song",
        "content": "സുന്ദരിയാം കന്നിയിൽ നിന്നും\nന്യൂനതയെന്നിയെ തനുവേറ്റാൻ\nവാനിൽ താതൻ തൻ മടിയിൽ\nന്യൂനതയെന്നിയെ നിവസിച്ചാൻ\nസ്തുതിയാൽ മേന്മേൽ നമ്മൾക്ക-\nങ്ങവനേ വാഴ്ത്തിപ്പാടീടാം."
    },
    {
        "type": "subheading",
        "content": "മസ്അക്കോനൂസൊ"
    },
    {
        "type": "song",
        "content": "ബേതലഹേമിലെ ഗുഹതന്നിൽ\nപാലകനുളവായെന്നേവം\nഈ ദിവസത്തിൽ ദൂതന്മാ-\nരജപാലന്മാർക്കറിവേകി\nജാതികളപ്പെരുന്നാൾഘോഷി-\nച്ചാസ്ലീബായെക്കൂപ്പുന്നു."
    },
    {
        "type": "subtext",
        "content": "കുറിയേ.......... കുറിയേ.... കുറിയേ........."
    },
    {
        "type": "heading",
        "content": "വടക്കുവശത്തേക്ക്"
    },
    {
        "type": "collapsible-block",
        "title": "പ്രാർത്ഥന",
        "items": [
            {
                "type": "prose",
                "content": "മിശിഹാതമ്പുരാനേ! നിൻ്റെ ജനനത്താൽ മേലുള്ളവർക്കു സന്തോഷവും ആനന്ദവും ഉണ്ടായി, ഭൗമികർക്കു നിരപ്പും സമാധാനവും പ്രത്യാശയും നൽകപ്പെട്ടു. പിതാവിനും ആദാമിനും ഇടയിൽ സ്ഥിതിചെയ്തിരുന്ന കോപം നീക്കപ്പെടുകയും ചെയ്തു. ഞങ്ങളുടെ കർത്താവും നിത്യ ദൈവവുമേ! നിന്റെ പെരുന്നാളിൽ സന്തോഷിക്കുവാനും കോപത്തിൽനിന്ന് സ്വതന്ത്രരായിത്തീരുവാനും ഞങ്ങൾക്കു കൃപനൽകണമേ."
            },
            {
                "type": "prose",
                "content": "മോറാൻവാലോ.........."
            }
        ]
    },
    {
        "type": "subheading",
        "content": "എക്ക്‌ബൊ"
    },
    {
        "type": "song",
        "content": "ദൈവത്തിൻ മാതാവേ! നിൻ\nനായകനാം കർത്താവിൽ നിൻ\nഉൾത്തടമഭിമാനം കൊൾവൂ\nമാനസമാനന്ദിക്കുന്നു.\nനിന്നിൽനിന്നു ശരീരത്തെ\nപൂണ്ടവനാം വചനം ദൈവം\nതിരുജനനത്തിനു പിമ്പിഹ നിൻ\nകന്യാത്വത്തെ രക്ഷിച്ചു."
    },
    {
        "type": "subheading",
        "content": "മസ് അക്കോനൂസൊ"
    },
    {
        "type": "song",
        "content": "ഇന്നൊരു ശിശു ജാതം ചെയ്തു\nവിസ്‌മയമെന്നതിനഭിധാനം\nസ്വയമേ ദൈവം ശിശുവേപ്പോൽ\nതെളിവായതുവിസ്മയമല്ലൊ\nഅവനേയും രക്ഷാകരമാം\nകുരിശിനെയും കൂപ്പുന്നുലകം\nപ്രാർത്ഥനയോടധുനാ ഞങ്ങൾ\nഘോഷമൊടിങ്ങനെ പാടീടും."
    },
    {
        "type": "subtext",
        "content": "കുറിയെ.....കുറിയെ. .കുറിയെ..."
    },
    {
        "type": "heading",
        "content": "തെക്കുവശത്തേക്ക്"
    },
    {
        "type": "collapsible-block",
        "title": "പ്രാർത്ഥന",
        "items": [
            {
                "type": "prose",
                "content": "തിരുവിഷ്ടത്തോടെ ജനനത്തിനായി വരികയും തന്റെ ജനനത്താൽ കന്യകയായ മാതാവിൻ്റെ മുദ്രകൾക്കൊ കന്യാത്വത്തിനൊ അഴിവുവരുത്താതിരിക്കുകയും ചെയ്തവനും അനാദ്യന്തപിതാവിന്റെ പുത്രനും വചനവും ആയുള്ളോവേ!"
            },
            {
                "type": "prose",
                "content": "സംശയരഹിതമായി നീ ദൈവം തന്നെയാകുന്നു എന്നു നിന്നെക്കുറിച്ച് ഗ്രഹിക്കുവാൻ ഞങ്ങൾക്കു കൃപ നൽകണമേ. ഞങ്ങളുടെ കർത്താവും നിത്യദൈവവുമേ! നിന്നിൽ നിന്നുള്ള നിരപ്പും സമാധാനവും സകലവിധമായ അപകടങ്ങളിൽനിന്നുമുള്ള സംരക്ഷണവും ഞങ്ങൾക്കു പ്രദാനം ചെയ്യണമേ."
            },
            {
                "type": "subtext",
                "content": "മൊറാൻ"
            }
        ]
    },
    {
        "type": "subheading",
        "content": "എക്ക്ബൊ"
    },
    {
        "type": "song",
        "content": "ഈ ദിനമാത്മജ ജനനത്തിൽ\nഭൂവിൽ ശാന്തിയതും വാനിൽ\nസ്തുതിപരനും നരലോകർക്ക്\nശരണവുമറിയിച്ചീറേന്മാർ."
    },
    {
        "type": "subheading",
        "content": "മസ്അക്കോനൂസാ"
    },
    {
        "type": "song",
        "content": "ഈശോ നാഥാ! സ്ലീബാ, നിൻ\nജനനീ പ്രാർത്ഥനയെന്നിവയാൽ\nമായിച്ചീടുക ഞങ്ങളിൽ നി-\nന്നുൾകോപത്തിൻ പ്രഹരങ്ങൾ.\nദിശയെങ്ങും നിൻ ശാന്തിയതും\nശമവും നിവസിപ്പിക്കേണം.\nപ്രാർത്ഥനയോടധുനാ ഞങ്ങൾ\nഘോഷമൊടിങ്ങനെ പാടീടും."
    },
    {
        "type": "subtext",
        "content": "കുറിയോ........ കുറിയോ........ കുറിയേ....."
    },
    {
        "type": "heading",
        "content": "ഹൗദ് മാലാഖേ"
    },
    {
        "type": "subheading",
        "content": "കിഴക്കുവശത്തേക്ക്"
    },
    {
        "type": "song",
        "content": "ദൂതന്മാർ സേ-വിപ്പോനേ!\n/tഈശാ! നീ പരിശുദ്ധൻ.\nക്രോബേന്മാർ വാഴ്ത്തുന്നോനേ!\n/tശക്താ! നീ പരിശുദ്ധൻ\nസ്രാപ്പികൾ കാദീ-ശാർപ്പോനേ!\n/tമൃതിഹീനാ! നീ പരിശുദ്ധൻ\nപാപികളനുതാപത്തോടൊത്തർത്ഥിച്ചോതുന്നു.\n/tഞങ്ങൾക്കായ് ജാതം ചെയ്തോനേ! കൃപചെയ്യേണം."
    },
    {
        "type": "subheading",
        "content": "പടിഞ്ഞാറു വശത്തേക്ക്"
    },
    {
        "type": "song",
        "content": "തീമയർ ഹാലൽ-ചൊൽവോനേ!\n/tഈശാ! നീ പരിശുദ്ധൻ\nആത്മീയർ ശ്ലാ-ഘിപ്പോനേ\n/tശക്താ! നീ പരിശുദ്ധൻ\nമണ്മയരാഘോ-ഷിപ്പോനേ!\n/tമൃതിഹീനാ! നീ പരിശുദ്ധൻ\nവിശ്വാസിനിയാം തിരുസഭതൻ സുതരർത്ഥിക്കുന്നു.\n/tഞങ്ങൾക്കായ് ജാതം ചെയ്തോനേ! കൃപചെയ്യേണം."
    },
    {
        "type": "subheading",
        "content": "വടക്കു വശത്തേക്ക്"
    },
    {
        "type": "song",
        "content": "മേലുള്ളോർ മാ-നിപ്പോനേ!\n/tഈശാ! നീ പരിശുദ്ധൻ.\nമദ്ധ്യമർ കീർത്തിക്കുന്നോനേ!\n/tശക്താ! നീ പരിശുദ്ധൻ.\nകീഴുള്ളോർ കു-പ്പുന്നോനേ!\n/tമൃതിഹീനാ! നീ പരിശുദ്ധൻ\nപാപികളനുതാപത്തോടൊത്തർത്ഥിച്ചോതുന്നു\n/tഞങ്ങൾക്കായ് ജാതം ചെയ്തോനേ! കൃപചെയ്യേണം."
    },
    {
        "type": "subheading",
        "content": "തെക്കു വശത്തേക്ക്"
    },
    {
        "type": "song",
        "content": "നാഥാ! കൃപചെയ്തീടേണം\n/tനാഥാ! കൃപചെയ്യുക കനിവാൽ\nനാഥാ! കർമ്മാർത്ഥനകളെ നീ കൈക്കൊണ്ടും കൃപചെയ്തീടേണം\n/tദേവേശാ! തേ സ്തോത്രം\nസ്രഷ്ടാവേ! തേ സ്തോത്രം\n/tപാപികളാം ദാസരിലലിയും മിശിഹാ രാജാവേ! സ്തോത്രം. ബാറെക്മോർ"
    },
    {
        "type": "prose",
        "content": "പട്ടക്കാരൻ:- സ്വർഗ്ഗസ്ഥനായ.. ഇത്യാദി."
    }
]